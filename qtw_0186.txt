#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0185-20a> 
#+PROPERTY: JUAN 0186
欽定全唐文卷一百八十六¶ 

<pb:NFKB_QTW_p0186-01a>

* 杜君綽¶ 
:PROPERTIES:
:PERSID: QTWAUT0240
:END:

君綽。高宗朝官左戎衞大將軍。封懷寧縣公。¶ 

** 議沙門不應拜俗狀¶ 
:PROPERTIES:
:TITID: QTWTIT04721
:PERSID: QTWAUT0240
:END:

竊以至道沖虛。釋教凝寂。津梁庶品。導引㣥生。銷鄙行於未萌。發慈心於已悟。然而後身濟物。雖假於名言。勸善懲非。無資於賞罰。信乃善開方便。冥助政道。伏維皇帝陛下德合乾坤。恩霑動植。含靈稟氣。俱荷曲成。僧尼之俗。誠宜拜跪。但不拜君父。著在經文。臣以為道或可存。則言不可廢。且君父尊極。事絕擬倫。在於臣子。敬非緣拜。既殊道俗。無嫌傲誕。以臣愚見。不拜為宜。謹議。¶ 

* 權善才¶ 
:PROPERTIES:
:PERSID: QTWAUT0241
:END:

善才。上元中左金吾衞大將軍上柱國開國侯。¶ 

** 議釋道不應拜俗狀¶ 
:PROPERTIES:
:TITID: QTWTIT04722
:PERSID: QTWAUT0241
:END:

竊以釋道二門。津流自遠。求諸典實。崇敬斯宏。至若皇繫所宗。實光華於萬祀。漢室惟啟。亦紛郁於千載。且君親在三。儒有不臣之禮。元寂居二。致無一拜之儀。義不師古。請循惟舊。謹議。¶ 

<pb:NFKB_QTW_p0186-02a>

* 孔志約¶ 
:PROPERTIES:
:PERSID: QTWAUT0242
:END:

志約。高宗朝官太常博士禮部郎中。¶ 

** 議釋道不應拜俗狀¶ 
:PROPERTIES:
:TITID: QTWTIT04723
:PERSID: QTWAUT0242
:END:

竊以凡百在位。雖存敬上之道。當其為師。尚有不臣之敬。况佛之垂法。事超俗表。剔髮同於毀傷。擁錫異乎簪紱。出家非色養之境。離塵豈榮名之地。功深濟度。道極崇高。何必破彼元門。牽斯儒轍。披釋服而為孔拜。處俗塗而當法禮。存其教而毀其道。求其福而屈其身。再三研覈。謂乖通理。又道之為教。雖全髮膚。出家超俗。其歸一揆。加以遠標天構。大啟皇基。義籍尊嚴。式符高尚。並仍舊貫。無點彞章。如必改作。恐非稽古。雖君親崇敬。用軫神衷。道法雖虧。還留睿想。既奉詢芻之詔。敢罄塵嶽之誠。懼不愜允。追深戰惕。謹議。¶ 

** 本草序¶ 
:PROPERTIES:
:TITID: QTWTIT04724
:PERSID: QTWAUT0242
:END:

蓋聞天地之大德曰生。運陰陽以播物。含靈之所保曰命。資亭育以盡年。蟄穴棲巢。感物之情蓋寡。范金揉木。逐欲之道方滋。而五味或爽。時昧甘辛之節。六氣斯沴。易愆寒燠之宜。中外交侵。形神分戰。飲食伺舋。成腸胃之眚。風濕¶ 
<pb:NFKB_QTW_p0186-03a>
候隙。遘手足之災。幾[:#AS-8563:⿰⺯⿸厂⿱田坴]膚腠。莫知救止。漸固膏肓。期於夭折。暨炎暉紀物。識藥石之功。雲瑞名官。窮診候之術。草木咸得其性。鬼神無所遁情。刳麝剸犀。驅洩邪惡。飛丹鍊石。引納清和。大庇蒼生。普濟黔首。功侔造化。恩邁財成。日用不知。於今是賴。岐和彭緩。騰絕軌於前。李華張吳。振英聲於後。昔秦政煨燔。茲經不預。永嘉喪亂。斯道尚存。梁陶宏景雅好攝生。研精藥術。以為本草經者。神農之所作。不刊之書也。惜其年代浸遠。簡編殘蠧。與桐雷眾記。頗或蹐駮。興言撰緝。勒成一家。亦以琱琢經方。潤色醫業。然而時鍾鼎峙。聞見闕於殊方。事非僉議。詮釋拘於獨學。至如重建平之防已。棄槐里之半夏。秋採榆人。冬收雲實。謬粱米之黃白。混荊子之牡蔓。異蘩蔞於雞腸。合由跋於鳶尾。防葵狼毒。妄曰同根。鈎吻黃精。引為連類。鈆錫莫辨。橙柚不分。凡此比例。蓋亦多矣。自時厥後。以迄於今。雖方技分鑣。名醫繼軌。更相祖述。罕能釐正。乃復採杜蘅於及已。求忍冬於絡石。捨陟釐而取卄[:#AS-FBEC:●]別藤。退飛廉而用馬薊。承疑行妄。曾無有覺。疾療多殆。良深慨歎。既而朝議郎行右監門府長史騎都尉臣蘇恭。摭陶氏之乖違。辨俗用之紕紊。遂表請¶ 
<pb:NFKB_QTW_p0186-04a>
修定。深副聖懷。乃詔太尉揚州都督監修國史上柱國趙國公臣無忌大中大夫行尚藥奉御臣許孝崇等二十二人與蘇恭詳撰。竊以動植形生。因方舛性。春秋節變。感氣殊功。離其本土。則質同而效異。乖於採摘。乃物是而時非。名實既爽。寒溫多謬。用之凡庶。其欺已甚。施之君父。逆莫大焉。於是上稟神規。下詢眾議。普頒天下。營求藥物。羽毛鱗介。無遠不臻。根莖花實。有名咸萃。遂乃詳探祕要。博綜方術。本經雖闕。有驗必書。別錄雖存。無稽必正。考其同異。擇其去取。鈆翰昭章。定㣥言之得失。丹青綺煥。備庶物之形容。撰本草幷圖經目錄等。凡成五十四卷。庶以網羅今古。開滌耳目。盡醫方之妙極。拯生靈之性命。傳萬祀而無昧。懸百王而不朽。¶ 

* 韋仁約¶ 
:PROPERTIES:
:PERSID: QTWAUT0243
:END:

仁約字思謙。以近武后父嫌名。遂以字行。鄭州陽武人。第進士。累調應城令。擢監察御史。高宗朝累遷尚書左丞。進御史大夫。轉司屬卿右肅政大夫。封博昌縣男同鳳閣鸞臺三品。轉納言。以太中大夫致仕。卒贈幽州都督。¶ 

** 劾張叡冊迴護褚遂良斷判不當奏¶ 
:PROPERTIES:
:TITID: QTWTIT04725
:PERSID: QTWAUT0243
:END:

<pb:NFKB_QTW_p0186-05a>

遂良賤買地宅。叡冊准估。斷為無罪。然估價之設。屬國家所須。非關臣下之事。私自交易。豈得准估為定。叡冊舞弄文法。附下罔上。罪在當誅。¶ 

* 駱宏義¶ 
:PROPERTIES:
:PERSID: QTWAUT0244
:END:

宏義。高宗朝庭州刺史。賀魯寇庭州。詔使宏義佐弓月道行軍總管梁建方經略之。¶ 

** 請急攻金嶺城疏¶ 
:PROPERTIES:
:TITID: QTWTIT04726
:PERSID: QTWAUT0244
:END:

臣聞安中國以信。馭夷狄以權。理有變通。事無嘗准。今有降胡來言。賀魯獨據一城。深溝高壘。用以自固。云今正祁寒積雪。漢兵必不遠來。誠宜乘其此便。一舉可以除勦。若遷延待春。恐事久生變。縱不能結援諸國。必應遠迹遁逃。且兵馬此行。不誅賀魯。處密已許款誠。處木昆等各思免禍。皆知大兵欲至。庶望安全。淹留不至。慮更烏合。然嚴冬風勁。馬瘦兵寒。瘃墮之憂。難量進退。又不可久停兵馬。虛費邊糧。見我不前。成其黨附。伏望且寬處月處密之罪。以誅賀魯為名。除禍務絕其原。未可先取其枝葉。但此兩姓。見其坐奪。不示招攜。必自深據。如棄而西過。則近有後憂。先事誅夷。未可即克。捨而勿問。則感義前驅。事定從宜。除¶ 
<pb:NFKB_QTW_p0186-06a>
申弔伐。此乃威恩兼舉。遠懾邇安。向使兵馬早來。賀魯久已懸首。前機雖失。須為別圖。望請於射脾部落及發處月處密契苾等兵六千人。各齎三十日糧往掩襲。大軍頓於憑水。秣馬畜兵。以為聲勢。此則驅率戎狄。攻彼豺狼。失則無損國家。利則功歸社稷。且番人行動須約。漢兵東西犄角。又資趐翼。簡胡騎以率其前。率漢兵以躡其後。賀魯進退無路。理即可擒。百勝之謀。在斯一舉。臣恐建方至日。為計不同。軍謀乖舛。後悔無及。¶ 

* 竇德元¶ 
:PROPERTIES:
:PERSID: QTWAUT0245
:END:

德元。岐州平陵人。始為高祖丞相府千牛。高宗以舊臣自殿中少監為御史大夫。遷司元太常伯。麟德初進檢校左丞。封鉅鹿男。卒年六十九。贈光祿大夫幽州都督。諡曰恭。¶ 

** 議釋道不應拜俗狀¶ 
:PROPERTIES:
:TITID: QTWTIT04727
:PERSID: QTWAUT0245
:END:

肖形二氣。嚴父稱莫大之尊。資用五材。元后標則天之貴。至於擎跪曲拳之禮。陶化之侶同遵。服勤就養之方。懷生之倫共紀。凡在君父。理絕名言。而老釋二門。出塵遺俗。虛無一旨。離有會空。瑞見毗耶。闡慈悲之倡。氣浮函谷。開道德之篇。處木雁之間。養生在慮。罷色聲之相。寂滅為心。執¶ 
<pb:NFKB_QTW_p0186-07a>
禮蹈儀者靡窮其要妙。懷忠履孝者未酌其波瀾。理存太極之先。事出生靈之表。故尊其道則異其服。重其教則變其禮。爰自近古。迄乎末葉。雖沿革暫乖。而斯道無墜。洎哀[:#AS-8563:⿰⺯⿸厂⿱田坴]雙樹。慟結三號。防後進之虧風。約儒宗以控法。故當輔成舊教。豈應裁制新儀。誠宜屈宸扆之嚴。申方外之旨。委尊親之重。縱寰中之遊。愚管斟量。遵故為允。謹議。¶ 

* 李敬貞¶ 
:PROPERTIES:
:PERSID: QTWAUT0246
:END:

敬貞。麟德時羅含府果毅。¶ 

** 請以陰燧取明水奏¶ 
:PROPERTIES:
:TITID: QTWTIT04728
:PERSID: QTWAUT0246
:END:

淮南子云。方諸陰燧。大蛤磨拭令熱。以向月。則水生。以銅盤受之。下水數石。王充論衡云。陽燧取火於日。方諸引水於月。相去甚遠。而火至水來者。氣感之驗也。漢舊儀云。八月飲酎。車駕夕牲。以鑒方諸取水於月。陽燧取火於日。周禮考工記云。有六齊。金錫相半。謂之鑒燧之齊。鄭元注云。方鑒陽燧。取水火於日月之器也。准鄭此注。則水火之器。皆以金錫為之。今司宰有陽燧。形如圓鏡。以取明火。陰鑒形如方鏡。以取明水。從比年祠祭。皆用陽燧取火。應時得之。陰鑒取水。未有得者。常用井水代之。請准淮南論衡。以¶ 
<pb:NFKB_QTW_p0186-08a>
方諸取之。則禮神之物備矣。¶ 

* 韋萬石¶ 
:PROPERTIES:
:PERSID: QTWAUT0247
:END:

萬石。太常卿挺之子。上元中累遷太常少卿。知吏部選事。¶ 

** 請定樂舞奏¶ 
:PROPERTIES:
:TITID: QTWTIT04729
:PERSID: QTWAUT0247
:END:

據貞觀禮郊享曰。文舞奏豫和順和永和等樂。其舞人著委貌冠服。並手執籥翟。其武舞奏凱安。其舞人並著平冕。手執干戚。奉麟德三年十月勅。文舞改用功成慶善樂。武舞改用神功破陣樂。幷改器服等。自奉勅以來。為慶善樂不可降神。神功破陣樂未入雅樂。雖改用器服。其舞猶依舊。迄今不改。事既不安。恐須別有處分者。¶ 

** 定樂舞奏¶ 
:PROPERTIES:
:TITID: QTWTIT04730
:PERSID: QTWAUT0247
:END:

謹按凱安舞。是貞觀中所造武舞。準貞觀禮及今禮。但郊廟祭享。奏武舞之樂。即用之。凡有六變。一變象龍興參野。二變象剋靖關中。三變象東夏賓服。四變象江淮寧謐。五變象獫狁讋伏。六變復位以崇。象兵還振旅。謹按貞觀禮祭享曰。武舞準作六變。亦如周之大武。六成樂止。按樂有因人而作者。則因人而止。如禮云。諸侯相見。揖讓而入門。入門而懸興。揖讓而升堂。升堂而樂闋是也。如著成數者。¶ 

<pb:NFKB_QTW_p0186-09a>

數終即止。不得取行事賒促。為樂終早晚。即禮云三闋六成八變九變是也。今禮奏武舞。六成而數終未止。既非師古。不可依行。其武舞凱安。望請依古禮及貞觀禮。六成樂止。立部伎內破陣樂五十二遍。修入雅樂。祗有一遍。名曰九功。上元舞二十九遍。今入雅樂。一無所減。每見祭享日。三獻已終。上元舞猶自未畢。今更加破陣樂。兼恐酌獻已後。歌舞更長。其雅樂內破陣樂慶善樂及上元舞三曲。並望修改通融。令長短與禮相稱。冀望久長安穩。破陣樂有象武事。慶善樂有象文事。按古六代舞。有雲門大咸大夏大韶。是古之文舞。殷之大頀。周之大武。是古之武舞。依古義先儒相傳。國家以揖讓得天下。則先奏文舞。若以征伐得天下。則先奏武舞。望請應用二舞日。先奏神功破陣樂。次奏功成慶善樂。先奉勅於圓丘方澤太廟祠享日則用上元之舞。臣據見行禮。欲令天皇酌獻降復位已後。即作凱安。六變樂止。其神功破陣樂功成慶善樂上元之舞三曲。待修改訖以次通融作之。即得與舊樂前後不相妨破。若有司攝行事日。亦請據行事通融。¶ 

** 請仍奏破陣樂舞奏¶ 
:PROPERTIES:
:TITID: QTWTIT04731
:PERSID: QTWAUT0247
:END:

<pb:NFKB_QTW_p0186-10a>

破陣樂舞者。是皇祚發跡所由。宣揚祖宗盛烈。傳之於後。永永無窮。自太皇臨御。四海寢而不作。既緣聖情感愴。㣥臣不敢開言。臣忝職樂司。廢缺是懼。依禮祭之日。天子親總干戚以舞先祖之樂。與天下同樂也。今破陣樂久廢。㣥下無所稱述。將何以發孝思之情。臣望每大宴會。先奏此舞。以光祖宗之功烈。¶ 

** 請定明堂大享樂章奏¶ 
:PROPERTIES:
:TITID: QTWTIT04732
:PERSID: QTWAUT0247
:END:

明堂大享帝。准古禮鄭元義祀五天帝。王肅義祀五行帝。貞觀禮依鄭元義祀五天帝。顯慶已來新修禮祀昊天上帝。奉乾封二年勅祀五帝。又奉制兼祀昊天上帝者。伏奉上元三年三月勅。五禮行用已久。並依貞觀年禮為定。又奉去年勅。顯慶已來新修禮。多有事不師古。其禮並依周禮行事者。今用樂須定所祀之神。未審定依古禮及貞觀禮。為復依見行之禮。臣以去年十二月錄奏。至今未奉進止。所以樂章不定。¶ 

* 于敬之¶ 
:PROPERTIES:
:PERSID: QTWAUT0248
:END:

敬之。河南人。官江寧縣令。¶ 

** 桐柏真人茅山華陽觀王先生碑銘¶ 
:PROPERTIES:
:TITID: QTWTIT04733
:PERSID: QTWAUT0248
:END:

<pb:NFKB_QTW_p0186-11a>

惟軒轅有道之君。時著順風之美。姑射凝神之主。爰標讓位之芳。斯皆遠鏡遺編。遐希蠧冊。豈若道包千古。業暎百王。先天而天弗違。後天而奉天時。化洽無遺。仁含有截。青溪之館。(闕四字)紫府之鄉。言招若士。迺下螭紱。佇霓裳。希停絳闕之游。蹔輟丹田之賞。謹命終南山萬福觀道士麴元敬祇召先生之(闕)辰先生霞裝奄俶[:#AS-8457:⿺麥曲]法師痛徽音之永隔。收蕤松澗。弟子祁行則丁元亮等悲陟岵之長往。采絢芝巖。共勒豐碑。同甄盛烈。先生姓王諱軌。字洪範。一字道模。瑯琊臨沂人也。耀質珠川。分枝璿萼。姬儲下鳳。周書美其輕舉。葉宰飛鳧。劉史記其神異。綿聲遠系。奚在言歟。曾祖筠。散騎常侍太府卿度支尚書。文括辭林。義殫學府。既飛華於楚塞。誠育德於梁州。大父銛。梁簡文太子洗馬招遠將軍。洎陳大中正光祿大夫。晨趨鶴禁。夕侍龍樓。出入兩朝。聲猷纓侶。從容二代。譽掩珩流。父瑜。陳著作佐郎鄱陽國常侍。蓬嶠含章。乍增輝於蘭閣。梧宮載筆。時揚香[:#AS-FBED:●]曷於桂山。抽簪陪置醴之賓。偶乘簉脂車之彥。竭誠以奉上。鳴謙以接下。常㕞坐忘之㝢。迺秀行念之允。先生養質鯤波。終搏鵬羽。遣之又遣。元之又元。志合天倪。情含地籟。施妍¶ 
<pb:NFKB_QTW_p0186-12a>
厲醜。泯之而為一。梃橫楹從。混之而無二。年甫八歲。早喪所天。痛彼髫年。志符曾孝。哀思丱日。性掩柴仁。屬陳運告終。人神靡託。玉炎鍾岫。芝焚楚郊。萬始之劫。正墮背飛之淚。三荊之樹。唯下分條之葉。萍流不定。蓬轉無依。賴乎祖父故人攜養。寄諸包氏。一經憩廡。五載方離。先生業契自然。道通縣解。貞心粹質。有符天縱。蘊靈和之茂範。流太虛之芳潤。弱齡去俗。高步歸真。太平觀法主王遠知。踐三清之隩隅。游六學之津要。翹心丹訣。警慮元波。既毀網於迷途。迺分燈於暗室。清規素論。一代偉人。先生頓轡元門。思宏妙旨。仍隨法主卜居茅谷。為香缾弟子一十六年。夜寢夙興。劬勞匪懈。晨供沆瀣。夕進流霞。服義忘疲。依仁無斁。想朱公而思聖。懷紫素以尋真。浪情泉石。披襟蘭杜。抗巢由而狎鳥。轥莊惠以觀魚。每至風靚春山。月華秋水。猿啼危嶠。虎嘯幽谿。未嘗不警思緣情。抽毫寫慮。先生爰及冠年。虔受經法。養谷神於元牝。游浩氣於黃庭。初在法主座下聽老子西昇靈寶南華真人論。退席之際。即為人講說。五行俱覽。一字無遺。辯若建瓴。詞同炙輠。法主歎而言曰。吾道東矣。何獨康成。洎隋氏握圖。物色巖穴。旁求俊異。旌¶ 
<pb:NFKB_QTW_p0186-13a>
賁英翹。王法主美孕三仙。芳踰七聖。爰降絲渙。追赴東都。先生此辰從遊京洛。朝陪瑣闥。夕侍銅池。出入兩宮。聲華四部。若匪體符真智。志叶虛舟。豈可應彼弓旌。允茲綸召。當時奉勅玉清元壇行道。豐廚享饍。既饌玉而漿金。供帳芳華。亦鋪霞而藉錦。隋後主薄伐元菟。先生扈從黃龍。車駕凱旋。陪還洛邑。大業十一年。有詔特委先生於河南二十四郡博訪緇素。有道術異能雜技德行講說灼然堪供養者。及精通道法之徒。並具狀追送駕所。以茲銜命。言歸舊廬。俄而炎運道消。蒼靈失馭。黃巾赤眉之侶。螘聚挺妖。綠林青犢之儔。蜚肆蠆。關河路絕。因即避亂名山。遂歷天台赤城四明桐栢金庭蔡隩縉雲若耶。悟一息之難追。知百年之易往。迺隨時石室。或逆旅曲枝。折桂紉蘭。潄流自樂。日月居諸。復淹十載。而黔黎塗炭。縣命有歸。我大唐鳳舉晉陽。龍興渭涘。掃欃槍以居南面。除猰㺄以正北辰。御極紫微。負圖黃屋。靜稽天之大浸。滅炎崑之燎火。包日月以為扃牖。苑溟渤以作池隍。列珪璧於長安。大禮儀天地之軌。陳簨簴於清廟。大樂節天地之音。先生既屬文明。遂動思歸之引。整虬馭。振蜺裳。背天台。還地肺。入轘轅而¶ 
<pb:NFKB_QTW_p0186-14a>
迎法駕。游郟鄏而謁真人。太宗文皇帝遊心寥廓之津。開玉京於碧落。凝神杳冥之境。敞金闕於絳宮。叡哲於是照臨。至聖以之綿邈。而亭生[:#AS-FBEC:●]母之私宏遠。然隨迎之道未臻。遇崆山之順風。仰瀨鄉之微旨。於時法主尚承恩梓澤。未果言之。柳汧故遣法師先還。修葺許陶遺址。此觀梁武皇帝於許真人舊宅為陶隱居建立。號曰朱陽。皇明啟運。更以華陽為目。按真誥云。華陽第八洞天之名也。其山則崇巖隱天。入雲逵而上竦。盤基括地。帶風溪而旁屬。東連林屋。飛九轉以游仙。南控羅浮。開五便而納聖。西通峩嶠。遠屬犀津。北振岱宗。遙翻鶴駕。固靈祇之窟宅。誠羽客之留連者也。而舊基夷漫。餘迹淪蕪。先生更翦棘開場。肇茲崇構。敬造正殿。三間兩廡。幷及講堂壇靖。房宇門廊。飛桂棟於烟衢。則黯然雲布。架梅梁於霄路。則赫爾霞舒。虬簷軒舉。征鶤度而嘹唳。鳳甍孤峻。賀雀仰而聯翩。豈止蟭羽生風。胡人竦貌而已。抑靈光之易接。何景福之難酬者歟。又於內殿奉造元始天尊像一軀。光趺八尺。左右真人夾侍。神儀肅穆。法相希微。圖面影於月元。寫毫精於日亮。柱光雙彩。表瑞金經。掌耀十文。摛祥玉札。遂使天華聖伎。睎菌閣¶ 
<pb:NFKB_QTW_p0186-15a>
而來儀。羽斾雲軺。睋蕙樓而戾止。先生於是排翠扆而扇元風。游赤墀而宣眾妙。運慈舟而濟有待。揚智炬以照無明。惠澤與鯨壑同深。勝躅媲龜峯比峻。大哉美矣。信無得而稱焉。法師往於名山福地。感遇真經。晚居華陽。又摹寫上清尊法洞元洞神符圖祕寶。並竭鍾魏之模楷。盡班倕之剞劂。緘封靜室。永鎮山門。先生自幼及長。恒味松朮。平生齋講傳授。所有信施。並入功德。賙救貧無。乾封二年歲在丁卯。十一月丁巳朔旦朝禮畢。迺顧命門人曰。吾昨五更彷彿夢中見有三人。羽衣嚴整。手執簡策。進於房內。告云。華陽天宮素已品藻。用師為神仙萬人主者。兼知校領省官。且法師才德清高。宜居此任。今重奉命邀迎。請當行矣。吾昔在桐柏山中。已感斯夢。辭不獲免。須應此召。遂戒勗門人。示以修道要訣。經書法事。各有付囑。其月八日。頻索香湯沐浴。改易冠帶。更服新衣。九日寅時。異香入室。整褐端笏。奄從解化。春秋八十有八。粵十七日癸酉。以符竹託祔於華陽觀雷平山西陶貞白墓右。悲夫。重惟先生德叶二儀。情包六氣。生而岐嶷。長符規矩。黃中表稱。丹穴凝姿。白鳳游豪。掞華文於翰苑。碧雞飛辯。析妙理於談叢。體¶ 
<pb:NFKB_QTW_p0186-16a>
共神俱。性與道合。皎貞心於松路。棲苦行於雲衢。固迺鵬鷃齊區。彭殤一致。西山五色。空想仙童。淮南八公。徒聞鴻烈。弟子戴慧恭包方廣吳德偉王元熠等十有餘人。並價逸楚材。聲超稽箭。承音闕里。服道緇闈。皆痛甚摧梁。悲逾臨谷。挹金華而結欷。尋玉輪而增耿。日月逝矣。而清猷尚存。見課摛文。迺為銘曰。¶ 

至人無待。上德難名。心凝丹竈。神游玉清。搏風鵬羽。擊水鯤瀛。青溪孕質。碧落蜚聲。(其一)質茂松筠。氣芳蘭芷。性同濠上。情符闕里。爽節川停。高風嶽峙。徘徊林壑。放曠文史。(其二)元珠已得。白雲可馭。目牛無全。害馬斯去。黃庭育德。紫宸欽譽。爰紆渙璽。俄悲漬絮。(其三)照雪崆峒。凝霜姑射。雲虬散弭。雷軿徙跡。乍看埋劍。還睎留舄。眷言宏誘。其方孔碩。(其四)重惟芳靄。再美成功。災延絳闕。火浣丹宮。開榛薙草。餘基永隆。虹盤鳳翥。有類神功。(其五)柳谷思陶。芝田揖許。四朝愉忻。三茅宴語。野調霞軒。山情月舉。亭臨霜嶠。池連風溆。(其六)猗歟法侶。聲猷業邃。智境未窮。勝因先墜。將鄰埏埴。功虧覆簣。素標真宰。寧資美諡。(其七)儵睹龍姿。俄觀蟬蛻。釋謝星隕。任委天折。吁嗟應真。示同生滅。紀仙官於紫府。勒貞徽¶ 
<pb:NFKB_QTW_-1895-2->

於翠碣。(其八)¶ 

