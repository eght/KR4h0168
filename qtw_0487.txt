#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0486-17a> ¶¶
#+PROPERTY: JUAN 0487
欽定全唐文卷四百八十七¶ 

<pb:NFKB_QTW_p0487-01a>
　權德輿(五)¶ 

** 賀給事中許孟容論齊月[:#AS-FBED:●]怱授官事狀¶ 
:PROPERTIES:
:TITID: QTWTIT10001
:PERSID: QTWAUT1352
:END:

右。易曰。聖人感人心而天下和平。書曰。嘉言罔攸伏。然則致理之道。在感之而已。伏惟陛下睿聖欽明。覆露宏納。獎善求理。冠於百王。一昨許孟容以齊月[:#AS-FBED:●]怱未有殊勞。超擢非次。上州刺史。品秩過優。駁議之司。愛惜法度。迫於守職。不敢顧身。封進詔書。披瀝誠懇。中朝久無此事。人情為之[:#AS-8A63:⿰⺖⿱吅⿻丂一]然。陛下特開延英。非時召對。輟已行之詔。察無隱之忠。天下之人。踴躍相慶。麟鳳五靈。未足為瑞。臣能匪躬。君能虛受。使百執事之人。盡忠奉上。此實瑞之大者。自前日已來。眾情為孟容危懼。昨日已來。眾情荷陛下開納。巍巍聖德。橫絕古今。朝廷欣欣。感甚以泣。臣忝職近侍。受恩每深。不任忭躍悅懌之至。謹奉狀陳賀以聞。臣德輿誠歡誠喜頓首頓首。謹言。¶ 

** 論吳少陽起復狀¶ 
:PROPERTIES:
:TITID: QTWTIT10002
:PERSID: QTWAUT1352
:END:

** 　淮西節度吳少陽¶ 
:PROPERTIES:
:TITID: QTWTIT10002
:PERSID: QTWAUT1352
:END:

右。少陽丁憂。已近五十日。未有恩命起復除官。比來諸道¶ 
<pb:NFKB_QTW_p0487-02a>
節將。每有起復。皆不如此淹久。亦聞少陽疾病頗甚。如少陽不起。即朝廷因此便可處置。況蔡州四面懸絕。與山東不同。伏計聖謨。已有前定。至如今日起復。即恐不可過遲。況頃來朝中儒臣文吏如杜祐樊澤路寰。皆不免有此。今若議除替。即須准擬興師。師徒一舉。勞費則甚。京邑旱儉。恐且須安靜。養威蓄力。以俟其時。少陽風疾頗甚。臣先已聞奏。其勢非久。可為後圖。東都與淮西相近。在臣憂虞至切。敢以踈遠。干冒宸嚴。輕瀆上陳。伏待罪責。無任惶悸隕越之至。謹奏。¶ 

** 太常博士舉人自代狀¶ 
:PROPERTIES:
:TITID: QTWTIT10003
:PERSID: QTWAUT1352
:END:

** 　將仕郎守太常博士臣權德輿准制舉自代官浙江東道義勝軍副使殿中侍御史內供奉賜緋魚袋陸叅¶ 
:PROPERTIES:
:TITID: QTWTIT10003
:PERSID: QTWAUT1352
:END:

右。伏准建中元年正月五日制。常叅官上後三日舉一人以自代者。前件官操履淳固。識度清明。學通典憲。文稽雅頌。損益儀制。實當其才。謹具名如前。謹奏。¶ 

** 右補闕舉人自代狀¶ 
:PROPERTIES:
:TITID: QTWTIT10004
:PERSID: QTWAUT1352
:END:

** 　將仕郎守右補闕臣權德輿准制舉自代官將¶ 
<pb:NFKB_QTW_p0487-03a>
仕郎守太常博士賜緋魚袋鄭儋¶ 
:PROPERTIES:
:TITID: QTWTIT10004
:PERSID: QTWAUT1352
:END:

右。伏准建中元年五月五日制。常叅官上後三日舉一人以自代者。前件官文藝敏達。行義貞循。直道正詞。確然有立。使之司諫。才實過臣。謹具名如前。謹錄奏聞。謹奏。¶ 

** 起居舍人舉人自代狀¶ 
:PROPERTIES:
:TITID: QTWTIT10005
:PERSID: QTWAUT1352
:END:

** 　徵仕郎守起居舍人臣權德輿准制舉自代官朝議郎行右補闕歸登¶ 
:PROPERTIES:
:TITID: QTWTIT10005
:PERSID: QTWAUT1352
:END:

右。伏准建中元年正月五日制。常叅官上後三日舉一人以自代者。前件官詞學精實。晦而不耀。操尚純素。貞而有恒。司諫十年。其道一貫。凡所踐履。臣頗諳知。使之記言。庶裨法教。謹具名如前。謹奏。¶ 

** 起居舍人舉人自代狀¶ 
:PROPERTIES:
:TITID: QTWTIT10006
:PERSID: QTWAUT1352
:END:

** 　徵仕郎守起居舍人知制誥臣權德輿准制舉自代官儒林郎守尚書膳部員外郎賜緋魚袋楊於陵¶ 
:PROPERTIES:
:TITID: QTWTIT10006
:PERSID: QTWAUT1352
:END:

右。伏准建中元年正月五日制。常叅官上後三日舉人以自代者。前件官識理精通。文藝典實。行潔而敏。氣和而專。施於政事。動有成績。察其素履。堪列近臣。宏奉訓辭。庶能¶ 
<pb:NFKB_QTW_p0487-04a>
稱職。謹具名如前。謹錄奏聞。謹奏。¶ 

** 駕部員外郎舉人自代狀¶ 
:PROPERTIES:
:TITID: QTWTIT10007
:PERSID: QTWAUT1352
:END:

** 　宣德郎守尚書駕部員外郎知制誥雲騎尉臣權德輿准制舉自代官朝散郎使持節開州諸軍事守開州刺史賜緋魚袋唐次¶ 
:PROPERTIES:
:TITID: QTWTIT10007
:PERSID: QTWAUT1352
:END:

右。伏准建中元年正月五日制。常叅官上後三日舉一人以自代者。前件官文詞朗茂。學識宏暢。常任起居郎禮部員外郎。出守四年。日新其道。司言草奏。所任誠切。酌於公議。次有其才。謹奏。¶ 

** 司勳郎中舉人自代狀¶ 
:PROPERTIES:
:TITID: QTWTIT10008
:PERSID: QTWAUT1352
:END:

** 　朝議郎守尚書司勳郎中知制誥雲騎尉賜緋魚袋臣權德輿準制舉自代官朝議郎守尚書禮部郎中賜緋魚袋許孟容¶ 
:PROPERTIES:
:TITID: QTWTIT10008
:PERSID: QTWAUT1352
:END:

右。伏準建中元年正月五日制。常叅官上後三日舉一人以自代者。前件官通識敏行。強學懿文。為官擇人。堪備清近。發揮書命。必有可觀。謹具名如前。謹錄奏聞。謹奏。¶ 

** 中書舍人舉人自代狀¶ 
:PROPERTIES:
:TITID: QTWTIT10009
:PERSID: QTWAUT1352
:END:

** 　朝議郎守中書舍人雲騎尉賜緋魚袋臣權德¶ 
<pb:NFKB_QTW_p0487-05a>
輿準制舉自代官朝議郎守尚書司封郎中充集賢殿御書院學士判院事上騎都尉陳京¶ 
:PROPERTIES:
:TITID: QTWTIT10009
:PERSID: QTWAUT1352
:END:

右。伏準建中元年正月五日制。常叅官上後三日舉一人以自代者。前件官文學宏深。資性貞實。歷博士補闕。三為郎官。該達古今。議論堅正。掖垣之任。望實所歸。使之司言。必能稱職。謹錄奏聞。謹奏。¶ 

** 禮部侍郎舉人自代狀¶ 
:PROPERTIES:
:TITID: QTWTIT10010
:PERSID: QTWAUT1352
:END:

** 　朝議郎守尚書禮部侍郎雲騎尉賜緋魚袋臣權德輿準制舉自代官朝議郎守中書舍人驍騎尉賜緋魚袋權知吏部選事楊於陵¶ 
:PROPERTIES:
:TITID: QTWTIT10010
:PERSID: QTWAUT1352
:END:

右。伏準建中元年正月五日制。常叅官上後三日舉一人以自代者。前件官文詞精雅。器業端醇。久踐職員。多所練達。求才誠重。考藝尤難。將辨妍媸。必歸鑒裁。使居其任。尤允至公。謹具名如前。謹奏。¶ 

** 戶部侍郎舉人自代狀¶ 
:PROPERTIES:
:TITID: QTWTIT10011
:PERSID: QTWAUT1352
:END:

** 　朝議郎守尚書戶部侍郎雲騎尉賜緋魚袋臣權德輿準制舉自代官湖南郡任團練觀察處置等使朝請大夫檢校右散騎常侍使持節都¶ 
<pb:NFKB_QTW_p0487-06a>
督潭州諸軍事兼潭州刺史御史中丞賜紫金魚袋楊憑¶ 
:PROPERTIES:
:TITID: QTWTIT10011
:PERSID: QTWAUT1352
:END:

右。伏準建中元年正月五日制。常叅官上後三日舉一人以自代者。前件官文學政事。侃然自立。器宏道直。材茂識精。累居中外。克著聲實。稽其志業。可處大官。司徒貳左右邦教。以臣忝據。恐紊彞章。陟明而授。庶允公望。謹錄奏聞。謹奏。¶ 

** 兵部侍郎舉人自代狀¶ 
:PROPERTIES:
:TITID: QTWTIT10012
:PERSID: QTWAUT1352
:END:

** 　朝議大夫守尚書兵部侍郎驍騎尉成紀縣開國伯臣權德輿準制舉自代官大中大夫守尚書禮部侍郎上輕車都尉清河縣開國男崔邠¶ 
:PROPERTIES:
:TITID: QTWTIT10012
:PERSID: QTWAUT1352
:END:

右。伏準建中元年正月五日制。常叅官上後三日舉一人以自代者。前件官敏識全才。焯見理本。久司綸翰。乃擢禮闈。凡所典領。克揚聲績。伏以夏官之貳。務切簡稽。國朝以來。望實皆重。其於選任。頗異他曹。以臣居之。玷辱為甚。掄才以授。敢獻所知。謹錄奏聞。謹奏。¶ 

** 兵部侍郎舉人自代狀¶ 
:PROPERTIES:
:TITID: QTWTIT10013
:PERSID: QTWAUT1352
:END:

** 　朝議大夫守尚書兵部侍郎上柱國開國伯臣¶ 
<pb:NFKB_QTW_p0487-07a>
權德輿準制舉自代官朝議大夫守右散騎常侍上柱國宏農郡開國公賜紫金魚袋楊憑¶ 
:PROPERTIES:
:TITID: QTWTIT10013
:PERSID: QTWAUT1352
:END:

右。伏準建中元年正月五日制。常叅官上後三日舉一人以自代者。前件官曠度偉才。明誠直道。卓爾山立。不隨波流。自踐朝倫。時推公器。話言形於風㮣。聲猷發於事業。庶政根本。在於南宮。臣以庸虛。五贊其職。憑積望實。未階茲選。物議時情。共知不可。輒量力以循分。期類能以審官。庶允至公。以明朝典。謹錄奏聞。謹奏。¶ 

** 吏部侍郎舉人自代狀¶ 
:PROPERTIES:
:TITID: QTWTIT10014
:PERSID: QTWAUT1352
:END:

** 　朝散大夫守尚書吏部侍郎驍騎尉成紀縣開國伯臣權德輿準制舉自代官朝請大夫守尚書刑部侍郎騎都尉高陽縣開國子許孟容¶ 
:PROPERTIES:
:TITID: QTWTIT10014
:PERSID: QTWAUT1352
:END:

右。伏準建中元年正月五日制。常叅官上後三日舉一人以自代者。前件官文學行義。堅明中正。早登郎吏。謹貫法程。頃任給事中。抗議不回。德宗為輟已行之詔。自貳職司寇。權領選曹。強志在公。克舉官業。今銓衡務重。朝選所難。臣頃轉兵部。纔經數月。驟茲擢遷。必速官謗。中臺之首。尤在得人。推於至公。庶允㣥議。謹錄奏聞。¶ 

<pb:NFKB_QTW_p0487-08a>

** 太子賓客舉人自代狀¶ 
:PROPERTIES:
:TITID: QTWTIT10015
:PERSID: QTWAUT1352
:END:

** 　朝議大夫守太子賓客驍騎尉成紀縣開國伯臣權德輿準制舉自代官諫議大夫韋況¶ 
:PROPERTIES:
:TITID: QTWTIT10015
:PERSID: QTWAUT1352
:END:

右。伏準建中元年正月五日制。常叅官上後三日舉一人以自代者。前件官含和抱素。宴息道樞。循性履方。遠跡聲利。徵拜諫列。乞歸故山。實有古風。可司教本。伏以賓護之任。道德所宜。不嬰事物。時謂清重。正職員於三品。列商皓於四人。豈臣小生。忽據尊秩。久於塵玷。自速愆尤。過蒙恩私。猶處優禮。俯仰慙灼。上負聰明。賦祿命官。必歸耆碩。以臣負罪。非所克堪。推賢讓能。朝有恒制。大僚厚德。慶洽時情。謹錄奏聞。謹奏。¶ 

** 太常卿舉人自代狀¶ 
:PROPERTIES:
:TITID: QTWTIT10016
:PERSID: QTWAUT1352
:END:

** 　通議大夫守太常卿上柱國襄武縣開國侯賜紫金魚袋臣權德輿準制舉自代官正議大夫尚書吏部侍郎上柱國清河縣開國子崔邠¶ 
:PROPERTIES:
:TITID: QTWTIT10016
:PERSID: QTWAUT1352
:END:

右。伏準建中元年正月五日制。常叅官上後三日舉一人以自代者。前件官才茂識精。密靜宏遠。久於右掖。重履南宮。儀曹取士。聲實不惑。小宰掄才。流品皆敘。伏以奉常典¶ 
<pb:NFKB_QTW_p0487-09a>
禮。首冠㣥卿。古今盛選。不可虛授。以臣愚薄。累奉恩榮。前後職官。無非忝濫。逮今獎命。尤懼非宜。將何以協和神人。祇肅郊祀。跡邠公望。當處大僚。循分讓能。朝有彞典。謹錄奏聞。謹奏。¶ 

** 平章事舉人自代狀¶ 
:PROPERTIES:
:TITID: QTWTIT10017
:PERSID: QTWAUT1352
:END:

** 　某官某¶ 
:PROPERTIES:
:TITID: QTWTIT10017
:PERSID: QTWAUT1352
:END:

右。伏準建中元年正月五日制。常叅官上後三日舉一人以自代者。㣥官選任。猶合讓能。況台司寄重。倍百常等。臣自受任以來。夙夜惶怖。必知敗覆。無補盛明。竊見前件官等。含章履道。忠孝諒直。實有宰物之器。皆有致君之誠。足以上承睿謨。下決庶政。伏乞罷臣袞職。以付材能。則訏謨可行。授受惟允。㣥情斯在。非敢自私。手疏上陳。伏惟鑒聽。無任誠懇戰懼之至。謹奉狀陳讓以聞。謹奏。¶ 

** 禮部尚書舉人自代狀¶ 
:PROPERTIES:
:TITID: QTWTIT10018
:PERSID: QTWAUT1352
:END:

** 　正議大夫守禮部尚書上柱國扶風郡開國公賜紫金魚袋臣權德輿準制舉自代官正議大夫守太常卿上柱國清河縣開國子賜紫金魚袋崔邠¶ 
<pb:NFKB_QTW_p0487-10a>

:PROPERTIES:
:TITID: QTWTIT10018
:PERSID: QTWAUT1352
:END:

右件官器行端茂。文學閎深。自中書舍人歷禮部吏部二侍郎太常卿。皆與臣交代。諳其政事。伏準建中元年正月五日制。常叅官上後三日舉一人以自代者。臣頃待罪非據。首尾四年。無補休明。合當譴黜。聖慈寬宥。猶守本官。受恩之日。惶駭失次。又蒙特令宰臣。奉宣進止。獎飾慰喻。至於再三。謂臣更無罪過。恐臣妄有憂愳。承命震灼。感入肺肝。宰臣退免。未有斯比。實當怵惕之際。再沐生成之恩。臣以違奉近侍。不合申謝。慮煩省覽。不敢拜章。輒因舉代之時。特荷非常之澤。況宗伯秩禮。選任重難。以邠代臣。實允公望。謹錄奏聞。謹奏。¶ 

** 東都留守舉人自代狀¶ 
:PROPERTIES:
:TITID: QTWTIT10019
:PERSID: QTWAUT1352
:END:

** 　東都留守銀青光祿大夫檢校吏部尚書兼御史大夫判東都尚書省事上柱國扶風郡開國公臣權德輿準制舉自代官朝議大夫守尚書戶部侍郎判度支護軍賜紫金魚袋盧坦¶ 
:PROPERTIES:
:TITID: QTWTIT10019
:PERSID: QTWAUT1352
:END:

右。伏準建中元年正月五日制。內外官上後三日舉一人以自代者。前件官端操敏用。秉彞嚮方。專席兩臺。察廉三郡。自理煩處劇。再貳六官。克茂休聲。益彰直道。保釐河洛。¶ 

<pb:NFKB_QTW_p0487-11a>

從古重難。宏修武備。宜得威望。揆才量力。敢以薦言。謹錄狀奏聞。謹奏。¶ 

** 請加置留鎮兵二千人狀¶ 
:PROPERTIES:
:TITID: QTWTIT10020
:PERSID: QTWAUT1352
:END:

右。留鎮將士。雖有三千八百餘人。偃師陽翟登封告成等分鎮并軍將口傔諸色所由外。在都城日勅二千人。城門街鋪守當。悉在其內。陽翟當蔡州要路。鎮兵不滿三百人。都城人數已少。更分減不得。自舞陽刼殺已來。臣夙夜憂切。陽翟只隔襄城。便與郾城接界。寇盜侵軼。事資隄防。伏請量加置前件人數。分在都城及陽翟鎮兩處防備。所冀完守。遏其窺覦。倘非事理迫切。豈敢輕瀆聖聽。謹錄奏聞。伏聽勅旨。¶ 

** 留鎮將士加置二千人狀¶ 
:PROPERTIES:
:TITID: QTWTIT10021
:PERSID: QTWAUT1352
:END:

右。伏奉今月十四日勅。留鎮將士宜加鎮二千人。都城及陽翟分鎮。仍速令招召。精選強壯數足奏聞者。臣伏以都畿官闕之重。四方水陸之衝。密邇淮夷。兵數鮮少。安危之計。責在微臣。夙夜憂惶。逼擾是懼。陛下神武獨運。睿畧下臨。加此新軍。保安洛土。凡在都邑。已如金湯。敢勵孱庸。以膺驅策。無任感恩悅懌之至。其招召事宜。已具別狀分析¶ 
<pb:NFKB_QTW_p0487-12a>
聞奏。謹錄奏聞。謹奏。¶ 

** 請加置兵衣糧狀¶ 
:PROPERTIES:
:TITID: QTWTIT10022
:PERSID: QTWAUT1352
:END:

右。伏奉今月十四日勅。留鎮將士宜加置二千人。速令招召者。伏以自元和三年準勅停防禦軍後。皆散在坊市。工庸為生。今令招召。揀去老弱。又畿內山谷間有武力勁悍者。四軍留鎮軍子弟有成長強壯者。旬日內且合拾得一千人。其餘至後月內。並合得足。伏以前件人等。又籍軍籍。不免饑寒。招募之初。須有露賚。藉其速至。必在樂從。況當冬賜之時。宜均挾纊之澤。伏望天恩許臣。招召入軍者。便準舊官健例。給冬衣月糧。伏望下有司。且支一千。其餘一半。待招召有次第後。續具聞奏。謹錄奏聞。謹奏。¶ 

** 謝河南尹裴次元充東都副留守狀¶ 
:PROPERTIES:
:TITID: QTWTIT10023
:PERSID: QTWAUT1352
:END:

右。伏奉今月十九日勅。東都留鎮。創立新軍。所招將士。切須精選。要得府縣。共詳簿書。況分正副守。仰惟舊典。宜令裴次元以本官充東都副留守者。伏以居守之任。分政是崇。舊制河尹。多兼副職。以臣虛薄。謬忝保釐。陛下俯憂敗闕。命此陪貳。今淮右狂寇。尚稽天誅。洛京重地。每軫宸慮。況新承詔旨。創置軍師。其於選募。多闕府縣。以尹守之劇。¶ 

<pb:NFKB_QTW_p0487-13a>

同此在公。佐庸菲之材。俯矜不逮。受恩斯重。量力難任。見與次元計會。於諸色人中設法招召。續具條奏。無任感恩戴荷之至。謹奉狀陳謝以聞。謹奏。¶ 

** 謹移義成軍一千五百人鎮陽翟狀¶ 
:PROPERTIES:
:TITID: QTWTIT10024
:PERSID: QTWAUT1352
:END:

準今月十七日敕。移義成軍一千五百人鎮陽翟縣右。伏奉今月二十日詔敕。淮西未寧。東都兵少。今詔(闕)平發步軍一千五百人。於陽翟縣鎮守。令權取臣指撝。與次元計會。差官專徃勾當供頓。及排比兵馬下處。善於綏撫。無失機宜。如淮夷犇衝。即逐便除討。若無侵掠。但且防遏。優恤之間。必資得所者。詔命自天。睿獎稠謺。捧戴惶悚。若無所容。伏以東畿之中。陽翟冣重。地非巖險。境接淮夷。斯為要衝。實在捍蔽。兵力素少。疆場是虞。忽承天書。已在睿算。分滑臺之堅甲。佐甸邑之偏師。戎行賈勇。河洛增氣。臣以懦劣。素乏才謀。陛下權令指撝。假以威重。謹當下竭庸管。上稟睿謀。循已何堪。省躬知懼。應緣置頓及到縣下處。臣已與次元計會排比。差官勾當。其於撫綏。必冀便安。候將士等到鎮。續具聞奏。謹奉狀陳謝以聞。謹奏。¶ 

** 請置防禦軍狀¶ 
:PROPERTIES:
:TITID: QTWTIT10025
:PERSID: QTWAUT1352
:END:

<pb:NFKB_QTW_p0487-14a>

** 　東都留守今管舊防禦軍官徤并陽翟偃師等縣鎮遏及留鎮將士共三千八百九十五人七百人舊防禦軍官徤準元和三年八月十日敕量留一千五百七十人河陰陽翟偃師等縣鎮遏準元和三年五月二十五日敕留守牧管一千六百二十五人留鎮將士¶ 
:PROPERTIES:
:TITID: qtw-d1e135356
:PERSID: QTWAUT1352
:END:

右件。見管兵士如前。其中分在陽翟偃師外鎮并諸色軍將所由及口傔等。並在數內。今在都城二千人已下。極為寡少。臣去年七月五日面辭。親奉聖旨。欲却置防禦軍。去年十月十六日又具狀聞奏。至今未蒙進止。東都與淮西地近。又少陽丁憂未聞疾狀非輕。慮有軍中動靜。苦無備擬。不免憂虞。又陽翟去冬(闕)有刦殺。亦為在鎮人少。所以草竊公行。居守寄崇。臨制東夏。淮西緩急。切在隄防。須假軍聲。以重威望。以臣庸懦。又兵力至少。夙夜懷懼。曠敗是憂。在臣至微。豈敢逃責。但以常備重任。過承鴻私。恐負恩寄。有辜任使。事理所迫。不敢不言。伏惟聖慮。速賜裁擇。輕冒塵瀆。神爽震驚。無任惶懼隕越之至。謹差押衙雲麾將軍守左金吾衞大將軍兼試殿中監上柱國成黨奉狀陳¶ 
<pb:NFKB_QTW_p0487-15a>
請以聞。謹奏。¶ 

