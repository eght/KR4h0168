#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0274-29a> 
#+PROPERTY: JUAN 0275
欽定全唐文卷二百七十五¶ 

<pb:NFKB_QTW_p0275-01a>

* 盧懷慎¶ 
:PROPERTIES:
:PERSID: QTWAUT0457
:END:

懷慎。滑州靈昌人。舉進士。景龍中累遷黃門侍郎。賜爵漁陽伯。先天二年同中書門下三品。開元中遷黃門監兼吏部尚書。卒贈荊州大都督。諡曰文成。¶ 

** 諫十日一朝西宮表¶ 
:PROPERTIES:
:TITID: QTWTIT06135
:PERSID: QTWAUT0457
:END:

臣懷慎言。臣聞書曰。亶聰明。作元后。元后作人父母。伏惟陛下敬順昊天。為人父母。人之所行。莫大於孝乎。故曰夫孝者。天之經。地之義。人之本也。是陛下躬率此道。為天下先。每十日朝西宮。式展親親之義。故得萬國之歡心者。實惟陛下孝理天下也。臣竊不揆。頗聞於師。王者必深居而高視。用以表其嚴重也。其將動。未嘗不清道而後發。升車而後引。出有警。入有蹕。用備其周衞也。今陛下再立乾坤。重安社稷。克定中興之業。務宏大孝之端。率禮因心。臣何敢預。然陛下臣之君父也。夫為臣子者。得不欲盡忠孝之事乎。忠孝之事。臣安敢讓也。固知言出必死。亦無所辭。臣死罪死罪。臣聞昔者漢祖受命。五日一朝太公於櫟陽宮。今日陛下豈不欲為此乎。臣度其事業與此有異。夫漢祖¶ 
<pb:NFKB_QTW_p0275-02a>
起布衣。登皇極。子有天下。尊歸於父母。故行於此耳。今陛下守文繼統。嗣武開基。奉三聖之休烈。當千齡之寶命。順天立極。葢曰其常。不知何為更用此道。遠自三五。洎乎夏殷。聖帝明王。臣所覽見。未有用此者。陛下安所取則哉。臣聞事不師古。匪說攸聞。禮煩則黷。抑有其義。況應天去提象纔至二里餘。騎不得成列。車不得方軌。於茲屢出。假愚人萬有犯屬車之塵者。陛下雖罪之何及。縱使萬全。亦非重慎之道也。且唐之寶命。繼在陛下。雖欲自忽。其若社稷何。其若宗廟何。頃三衞仗中路相失。當時驚動聖聽。臣等空知待死。臣死罪死罪。望陛下從今已後。遵其內朝。一則有暢於溫清。二則無煩於出入。敬慎之道。誰曰不然。必以長至在辰。元正布歷。應天納祜。行慶有期。則願陛下備法駕。周羽儀。然後出朝。亦天下大禮也。居常之日。竊惟陛下思之。臣本書生。叨榮執。輒薦芻蕘之議。願申犬馬之誠。特乞天恩察其愚懇。無任悾欵之至。謹詣閤奉表以聞。¶ 

** 遺表¶ 
:PROPERTIES:
:TITID: QTWTIT06136
:PERSID: QTWAUT0457
:END:

臣素無才識。叨沐恩榮。待罪樞密。頗積年序。報國之心。空知自竭。推賢之志。終未克申。孤負明恩。夙夜惶懼。臣染疾¶ 
<pb:NFKB_QTW_p0275-03a>
已久。形神欲離。雖鳧鴈之飛。未為乏少。而犬馬之志。終祈上聞。其鳴也哀。乞垂聖察。宋璟立性公直。執心貞固。文學足以經務。畧期於佐時。動惟直道。行不苟合。聞諸朝野之說。實為社稷之臣。李傑勤苦絕倫。貞介獨立。公家之事。知無不為。幹時之才。衆議推許。李朝隱操履堅貞。才識通贍。守文奉法。頗懷鐵石之心。事上竭誠。實盡人臣之節。盧從愿清貞謹慎。理識周密。始終若一。朝野共知。要之才。不可多得。並明時重器。聖代良臣。比經任使。微有愆失。所坐者小。所棄者大。所累者輕。所貶者遠。日月雖近。譴責傷深。望垂矜錄。漸加進用。臣竊聞黃帝所以垂衣裳而天下理者。任風力也。帝堯所以光宅天下者。任稷卨也。且朝廷者天下之本。賢良者風化之源。得人則庶績其凝。失士則彞倫攸斁。臣每見陛下憂勞庶政。勤求理道。慎舉㣥司。必期稱職。使鵷鷺成列。草澤無遺。故得歲稔時和。政平訟理。此陛下用賢之明効也。臣非木石。早識天心。瞑目不遙。厚恩未報。黜殯之義。敢不庶幾。城郢之言。思布愚懇。¶ 

** 請毀河橋奏¶ 
:PROPERTIES:
:TITID: QTWTIT06137
:PERSID: QTWAUT0457
:END:

頃者吐蕃以河為界。神龍年中降公主。吐蕃遂過河築城。¶ 

<pb:NFKB_QTW_p0275-04a>

置獨山九曲兩軍。去積石三百里。又於河上造橋。吐蕃今既叛我。此橋即應毀拆。橋既見毀。城自然拔。臣等望與郭知運葢恩貴等計議。[:#AS-8864:⿺克寸]期翦撲。¶ 

** 請按王仙童奏¶ 
:PROPERTIES:
:TITID: QTWTIT06138
:PERSID: QTWAUT0457
:END:

仙童倚恃王親。欺奪百姓。事狀明白。人人共知。御史推尋。實知枉濫。御史若不堪信。他人何必可依。如更動搖。恐招物議。望準前狀。¶ 

** 駁詔贈崔湜父官奏¶ 
:PROPERTIES:
:TITID: QTWTIT06139
:PERSID: QTWAUT0457
:END:

臣等謹重商量。不敢奉詔。崔湜位忝大臣。身犯惡逆。汙宮滅族。國有常刑。其父挹。特承恩渙。免其誅戮。蒙茲大造。得盡餘年。若更追榮。恐招物議。唯刑與賞。天下共之。發號施令。國之所重。舉而不法。後代何觀。望不贈官。但厚給葬事。¶ 

** 陳時政得失疏¶ 
:PROPERTIES:
:TITID: QTWTIT06140
:PERSID: QTWAUT0457
:END:

臣聞孔子曰。為邦百年。可以勝殘去殺。又曰。苟有用我者。期月而已。三年有成。尚書云。三載考績。校其功也。昔子產相鄭。更法令。布刑書。一年而人歌之曰。取我田疇而伍之。取我衣冠而褚之。孰殺子產。吾其與之。三年而人又歌之曰。我有子弟。子產教之。我有田疇。子產殖之。子產而死。誰¶ 
<pb:NFKB_QTW_p0275-05a>
其嗣之。終有遺愛。流芳史策。子產賢者也。其為政。尚累年而化成。況其常才乎。臣竊見比來州牧上佐。及兩畿縣令。下車布政。罕終四考。在任多者一二年。少者三五月。遽即遷除。不論課最。或有歷時未改。便傾耳而聽。企踵而望。爭求冒進。不顧廉恥。亦何暇為陛下宣風布化。求瘼恤人哉。禮義未能興行。風俗未能齊一。戶口所以流散。倉庫所以虛空。百姓凋弊。日更滋甚。職為此也。何則。人知吏之不久。則不從其教。吏知遷之不遙。又不盡其力。偷安爵祿。但養資望。陛下雖勤勞之懷。宵衣旰食。然僥倖路啟。上下相蒙。共為苟且而已。寧盡至公乎。此國之病也。此賈誼所謂蹠盩之病。乃小小者耳。此弊久而不革。臣恐為膏肓。雖和緩不能療。豈蹠盩而已哉。漢宣帝總覈名實。興理至化。黃霸良二千石也。就增秩賜金。以旌其能。而不遷於潁川。前代之美政也。又古之為吏者長子孫。倉氏庾氏即其後也。書云。事不師古。以克永代。匪說攸聞。臣望請諸州都督刺史上佐及兩畿縣令等。在任未經四考以上。不許遷除。察其課効尤異者。或錫以車裘。或就加祿秩。或降使臨問。并璽書慰勉。若公卿有闕。則擢以勸能。其政績無聞及犯貪暴¶ 
<pb:NFKB_QTW_p0275-06a>
者。免歸田里。以明聖朝賞罰之信。則萬方之人。一變於道矣。致此之美。革彼之弊。易於反掌。陛下何惜而不行哉。¶ 

** 第二疏¶ 
:PROPERTIES:
:TITID: QTWTIT06141
:PERSID: QTWAUT0457
:END:

臣聞尚書云。唐虞稽古。建官惟百。夏商官倍。亦克用乂。此省官之義也。又云。官不必備。惟其人。又云。無曠庶官。天工人其代之。此為官擇人之義也。臣竊見京諸司員外官。所在委積。多者數逾十倍。近古以來。未之有也。官不必備。此則有餘。人代天工。多不釐務。廣有除拜。無所裨益。俸祿之費。歲巨億萬。空竭府藏而已。豈致理之基哉。方今倉庫空虛。百姓凋弊。河渭漕輓。西給京師。公私損耗。不可勝紀。況邊隅未靜。兵革尤興。節用愛人。正在今日。增官廣費。豈曰其時。儻水旱成災。租稅減入。水衡無貫朽之蓄。京庾闕流衍之儲。或疆場外守。兵車遠出。或收藏無歲。賑救在辰。此軍國之急務也。陛下將何以濟之乎。書云。無輕人事惟艱。無安厥位惟危。又云。不見是圖。此皆慎微之深旨也。臣竊見員外官中。或簪裾雅望。或臺閣舊人。或明習憲章。或諳閑政要。皆一時之良幹也。多不司案牘。空尸祿俸。滯其才而不申其用。尊其位而不盡其力。周稱多士。漢曰得人。豈¶ 
<pb:NFKB_QTW_p0275-07a>
其然歟。必有異於此矣。臣望請諸司員外官。有才能器識。衆共聞知。堪為州牧縣宰及上佐者。並請遷擢。使宣力四方。申其智効。有老病及不堪理務者。咸從廢省。使賢不肖較然殊貫。此濟時之切務也。安可謂行之艱哉。¶ 

** 第三疏¶ 
:PROPERTIES:
:TITID: QTWTIT06142
:PERSID: QTWAUT0457
:END:

臣聞天吏逸德。烈於猛火。貪人敗類。取興大風。則知冒於寵賂。侮於鰥寡。為政之蠹。莫先於茲。臣竊見內外官人。有不率憲章。公犯贓汚。侵牟萬姓。劓割蒸人。鞫按非虛。刑憲已及者。或俄復舊資。雖負殘削之名。還膺牧宰之任。或江淮嶺磧。微示懲貶。而徇財黷貨。罕能悛革。委以共理。俟河之清。臣聞明主之於萬姓也。必暢以平分。而無偏施。若犯罪之吏。作牧遐方。便是屈法惠姦。恤近遺遠矣。凡左降之人。鮮能省過。必懷自[:#AS-8949:⿱廾]。長惡滋深。則小州遠郡。蠻陬夷落。何負於聖化。獨受其弊政乎。昔孟嘗廉明。方臨合浦。隱之清潔。乃莅番禺。郅都之鎮靜朔方。耿恭之輯寧疎勒。地則遐僻。必擇賢良。務以寧濟為懷。豈以遐荒見隔。況邊徼之地。夷夏雜處。負險恃遠。易擾難安。彌藉循良。以寄綏撫。若委失其任。官非其才。淩虐黎庶。侵剝蕃部。小則坐致流亡。¶ 

<pb:NFKB_QTW_p0275-08a>

大則起為盜賊。由此言之。不可用凡材。而況於猾吏乎。其內外官人。有犯贓賄推勘得實者。臣望請削迹簪裾。十數年閒。不許齒錄。書云。旌別淑慝。黜陟幽明。即其義也。若不循此道。去邪有疑。善政能官。甄獎或未之徧。擔贓負賄。僥倖或即蒙升。則賞罰無章。沮勸安寄。浮競之風轉扇。廉恥之行漸隤。其源不塞。為蠹斯甚。¶ 

** 夏州加兵議¶ 
:PROPERTIES:
:TITID: QTWTIT06143
:PERSID: QTWAUT0457
:END:

兵雖不厭多。多則費廣。降人既納甲仗。固亦無虞。雖欲縱之。其將何往。況夏州舊有馬二千匹。兵一千三百人。苟能用之。足堪鎮遏。待一二年後。更量宜處分。¶ 

* 薛稷¶ 
:PROPERTIES:
:PERSID: QTWAUT0458
:END:

稷字嗣通。蒲州汾陰人。第進士。累遷禮部郎中中書舍人。景龍末為諫議大夫昭文館學士。睿宗立。以翊賛功遷太常少卿。封晉國公。累拜中書侍郎兼黃門侍郎。與崔日用數爭事帝前。罷為左散騎常侍。歷工禮部尚書。除太子少保。竇懷貞搆逆。稷以知其謀。賜死萬年獄。年六十五。¶ 

** 臨難不顧徇節寧邦科策第一道¶ 
:PROPERTIES:
:TITID: QTWTIT06144
:PERSID: QTWAUT0458
:END:

問。若濟巨川。必憑舟楫之勢。將興大廈。實佇欒櫨之材。聖¶ 
<pb:NFKB_QTW_p0275-09a>
皇提象膺符。順天革命。變澆風於易。濟薄俗於醇醲。未明求衣。昃旰忘食。無遺庖鼎。不棄芻蕘。聞逆耳之言。忻然啟齒。聽犯鱗之說。假以溫顏。緬懷六聖之規。勞求五臣之俊。至如臨難不顧。知無不為。獻替帷幄。匡過補闕。爰洎銜命之流。並應搜揚之旨。子大夫博古強學。見賢思齊。一善或同。千載相遇。肇自魏漢。以及梁陳。若斯之人者。布在方策。宜具載年代。各敘徽猷。無憚米鹽。用旌多識。¶ 

對曰。后克艱厥后。臣克艱厥臣。是㣥龍無首。虛已明庭之上。鼷鼠全身。深穴神邱之下。故有勞於一饋。不輟子高之耕。待以二旌。無過屠羊之肆。懍乎秋駕。既識為君之難。跼此春冰。未見為臣之易。然而夢弻降佐。風起雲從。自天祐之。俊乂將至。當今制賢以祿。制爵以庸。設言不違。式化厥訓。霸王騏驥。翼天駟而齊衡。社稷元龜。升帝寶而負兆。猶是幽芳在採。雲逸來羈。垂倒景之懸光。燭重泉之沈隱。故遠臣得離山草。比獻野芹。瞻望天臺。數跡對曰。帝德廣運。六臣參其業。天道大明。五帝陳其序。猶黼黻之章五色。鼎鼐之飪五味。五靈之効禎祥。五音之和雅樂。若乃同義變力。古人中求。則紀信誑項以免君。王經刎頸以紓國。九卿¶ 
<pb:NFKB_QTW_p0275-10a>
居府。王修從赴難之義。二國合圍。路中無返言之失。漢帝之憚汲黯。陳主之畏柳莊。社稷之臣。於是乎在。恪居爾位。勤不告勞。則蕭公堂堂。吳漢糾糾。馮豹伏於閣下。黃公宿於臺上。憂國奉公。可以不謂忠乎。書誡面從。詩詠司直。犯顏無隱。求福不回。周昌之比漢高。同乎桀紂。劉毅之方晉武。類彼桓靈。申屠剛之軔車。鍾離意之排閤。史魚是慕。直在其中。聖人謨議。君子謀道。張良之翼漢王。郭嘉之協魏主。宋武之得穆之。齊高之得褚彥。定策決勝。謀夫孔多。蓬矢桑弧。有志四海。飛旌插羽。道好二同。膠柱豈調絃之術。飲冰實將命之難。陸賈南行。責蠻夷之失禮。陳湯西討。誅單于之暴慢。終令趙佗貢職。郅支傳首。竹帛所載。斯其庶乎。謹對。¶ 

** 第二道¶ 
:PROPERTIES:
:TITID: QTWTIT06145
:PERSID: QTWAUT0458
:END:

問。自周星攢耀。漢日通輝。象教聿興。苾蒭鬱起。眷茲和衆。因果為先。伊此法門。棟梁攸屬。我皇光膺天授。託降閻浮。宏八解之要津。啟四禪之幽鍵。濟含生於彼岸。證圓果於中天。紺宇巍巍。緇徒翼翼。莫不譽高澄什。聲重安遠。振三幡於辨囿。悟兩諦於談筵。飛錫烟蒸。乘杯霧委。蘭艾因而¶ 
<pb:NFKB_QTW_p0275-11a>
或揉。玉石由是難甄。迹雖選於元關。名乃編於白屋。若欲令沙汰。促以金科。將恐乖智海之宏規。匪提河之遺範。然則經行之所。在釋氏而含容。朱紫分區。談王化而期切。弛張之術。去就何從。¶ 

對曰。竊惟善本無生。茲緣常寂。捨身捨智。[:#AS-8BD4:●]槃之行可觀。不動不定。般若之名已立。尊容聖質。剖碧玉而恒傳。寶相靈模。鏤紫金而尚在。運二儀而迴掌。巍乎寶力。極萬物之濡足。皇矣能仁。是以付受有歸。鬱興尊記。知來之鑒。遠明於萬劫。祚聖之符。大啟於九部。始則江漢廣被。終以關河積學。由是名僧輩出。賢衆肩降。道行息於。(疑)顧澄什而服侶。戒梵禪結。視安遠而俯孩。雖葱嶺茄藍。涉流沙而西極。白木聚落。浮漲海而東馳。聖教之興。為期為感。但敬重堅固。有悲忍之大權。循習護持。有煩惱之深淺。物情以之勤切。俗慕由是懇到。苟求利養。或滋貪濁。濫名竊服。行偽學非。魚目叨珍。遂入摩尼之寶。烏鵲借類。便假伽藍之翼。謂宜宥而勿罰。限其自新。卷迹緇林之遊。反服白衣之役。則愍愚受智。寬令四飛。辨是決嫌。浮食一變。九色揚翰。不謬於楚雞。六管流聲。豈混於齊士。庶人無量。在釋典而雖宏。¶ 

<pb:NFKB_QTW_p0275-12a>

出家有限。憑國經而必恪。維摩之入諸心藏。尚為居士之身。菩薩之惠其神通。由持在家之誡。未虧平等。何妨慎擇。謹對。¶ 

** 第三道¶ 
:PROPERTIES:
:TITID: QTWTIT06146
:PERSID: QTWAUT0458
:END:

問。神農曰。金城千里。湯池百步。而無粟者。弗能守也。然則師出以律。咸資於糗糧。兵雖尚奇。必藉於流衍。皇周八紘有截。四海無虞。折衝樽俎之閒。旅軍袵席之上。而吐蕃小醜。時擾於沙場。默啜遺兇。偷生於玉塞。由是任以精卒。寄以邊陲。車徒置騎。實賴防禦。飛芻輓粟。轉饋之弊尤深。疆理屯田。播植之功難就。欲使人無憂於半菽。歲有積於如坻。強國富甿。佇聆良策。¶ 

對曰。持人之術。地著為本。應敵之道。糗糧為先。故李悝盡地力而創謀。本能強魏。衞鞅開阡陌而急戰。終以霸秦。當今三壤既平。九稅有職。倉庾陳積。秷秸充牣。山川効祉而咸敘。陰陽感化而致和。狡戎黠羌。不討之日久矣。天有星象。以分其區。地有山河。以致其險。素野遐曠。元國寒凉。塞下三春。末辨重重之樹。河邊九月。已落青青之草。我后惻隱巖廊之下。垂拱袵席之上。聖智備天地。神武動山岳。悠¶ 
<pb:NFKB_QTW_p0275-13a>
然遠覽。白露涼秋。建日月朱鳥之旗。樹風雨蒼牛之旄。將帥良猛。謀慮深長。猶重息人。未修伐鬼。而犬羊無檢。時驚邊柝。定遠侯之功略。還出玉門。戊校尉之七營。更連金郡。麻奴小醜。敢懷淩斥之心。榆鬼殘妖。仍延晷刻之命。結山豪而嘯聚。驅穀馬而陸梁。百萬之師。糗糧易盡。空虛之地。轉餉難集。良可追蹤墾草。取彼大田。修充國之舊圖。採威明之遠算。將軍素勵。爰興斷河之術。都尉垂強。畢盡通溝之利。舉農夫而休戰士。息轉輸而用耕牛。智効其謀。勇奮其力。資虜金之如粟。藉邊馬之如羊。賞士犒師。選騎館穀。或休垣罷障。城滅途殫。然後坐鳳凰之臺。驗麒麟之貢。王旅凱入。豈不休哉。清問徒詶。危言每竭。短才杼軸。景夕貽憂。謹對。¶ 

** 朱隱士圖讚¶ 
:PROPERTIES:
:TITID: QTWTIT06147
:PERSID: QTWAUT0458
:END:

隱士朱君記。靈池縣圖經云。朱桃槌者。隱士也。以武德元年。於蜀縣白女毛村居焉。草服素冠。晦名匿位。織履自給。口無二價。後居棟平山白馬溪大磐石山。石色如冰素。平易如砥。可坐十人。石側有一樹。垂陰布護於其上。當暑熾之月。茲焉如秋。桃槌休偃於是焉。有好古之士。多於茲遊。¶ 

<pb:NFKB_QTW_p0275-14a>

朱公或斵輪以為資。前長史李厚德。後長史高士廉。或招以弓旌。或遺以尺牘。並笑傲不荅。太子少保河東薛稷為之圖讚云。¶ 

先生知足。離居盤桓。口無二價。日惟一餐。築土為室。卷葉為冠。斵輪之妙。齊扁同歡。¶ 

** 唐杳冥君銘¶ 
:PROPERTIES:
:TITID: QTWTIT06148
:PERSID: QTWAUT0458
:END:

悠悠洛邑。眇眇伊土[:#AS-FBED:●]厘。屢移寒暑。頻經歲年。丹壑幾變。陵谷俄遷。不覩碑碣。空悼風煙。(其一)時代攸徙。寧窮姓氏。匪辯(闕二字)誰分朱紫。翠墳全。元扃亦毀。久歇火風。爰歸地水。(其二)靈跡難訪。莫知其狀。彷彿穸臺。依稀泉帳。草積邱壠。松高巖嶂。乃眷幽途。彌增悲愴。(其三)於彼兆域。是生荊棘。松劍猶存。榆錢可識。覽物流連。(闕)愴太息。欲致禮於靈魂。聊寄言於翰墨。(其四)¶ 

** 唐故洛州洛陽縣令鄭府君碑¶ 
:PROPERTIES:
:TITID: QTWTIT06149
:PERSID: QTWAUT0458
:END:

觀夫道周通變。青史徽其德庸。業濟彞倫。丹圖敘其景象。所以昭晉長世。葳蕤大流。而樹聲之(闕一字)爰存。相質之端葢闕。使夫觀巨仲之行者。勵思齊之高。懷隨會之功者。識與歸之地。著為不朽。文在茲乎。公諱敞。字仲高。滎陽開封¶ 
<pb:NFKB_QTW_p0275-15a>
人。灃鎬為都。虢鄶獻邑。作邦作對。策國謀朝之謂才。乃公乃侯。服冕乘軒之謂貴。門高階峻。慶積祚流。太尉卑躬。置屏風而入坐。尚書納諫。曳革履而升朝。思元之憂國恤人。平卿之刺邪矯枉。百世之盛。莫之與京。高祖先護。後魏雍州刺史尚書左僕射驃騎大將軍儀同三司襄城公。行高言象之表。道合運期之數。曾祖偉。後魏龍驤將軍北徐州刺史中軍將軍侍中滎陽守襄城公。祖大仕。隋上開府儀同三司驃騎將軍渠州刺史襄城公。並文藝武節。光國贊時。方龍舟於巨川。得騏驥於大路。父仁基。隋通事舍人。研深機以開務。邁宏操以範俗。公降巖廟之宏器。蹈珠玉之朗節。化其羽翼。既收四見之奇。伐其條枚。匪辭一覲之速。貞觀七年。制策高第。授越州都督府參軍事。探其洞穴。史臣識微禹之功。步彼高衢。天子得遺風之乘。入除左領軍衞兵曹。又遷潞州司功參軍事。六軍七校。戎政孔殷。十命三牒。(闕五字)府邑之靈氣。流滎波之純液。直躬正色。清嚴凜乎秋霜。抱質懷文。英穎彬於夏采。挹損以宏已。寵辱若驚。靖恭以臨人。敬慎如祭。(闕四字)宗望推重。召為通事舍人。留疾不拜。轉瀛州清苑令。公以為立長以為官也。非立官以¶ 
<pb:NFKB_QTW_p0275-16a>
為長也。於是明察以斷。忠信以寬。奸利息機。則俗化醇厚。浮末不鬻。則人用豐殷。正以立身。清逾十仞。言必顧義。寶過盈尺。故人有神明之敬。有父母之親。欣詠終朝。石碑在頌。又為岐州雍縣令。政如清菀。亦有德碑。又除益州新繁令。加朝散大夫。入為司禋員外郎。增秩小黃。歸大夫之顯祿。拔奇禮學。綜郎官之明祀。轉駕部郎中檢校洛陽令。俾乂多人。掌徭輦政。京大師衆。禁疎網濶。情有萬源。道難一貫。公綜理殷劇。馭煩以。高義侔於昇雲。明道著於夏日。旌發伏隱。察銖兩之奸。導揚滯美。盡銜筴之利。化其善教。戎人楚言。懷其令聲。蟹筐蠶績。加以勵精聽斷之術。側席俊秀之才。稜威於七貴五侯。滅私於四隱六戚。令人除雪。既察孝廉。行馬療寒。即收門士。權豪由其斂手。雞犬所以䍐音。王渙已來。政風曠絕。稱職之美。復存於公。朝以為能。出除洛陽縣令。無何。丁太夫人憂。服勤過禮。執喪惟病。罔極之心。應於木石。天降大慼。光覆不追。春秋六十九。儀鳳三年十一月十七日。終於萬年縣之來庭里第。嗚呼哀哉。粵以大周久視元年龍集庚子六月戊寅朔七日甲申。遷窆於洛陽北邙山之平樂原。禮也。惟公履仁居德。韞風懷¶ 
<pb:NFKB_QTW_p0275-17a>
雅。宏達不器。包容無方。牆隩之深。則幽室十扉。洞房百牖。言行之重。則商湯之駟。夏后之璜。故能參神明以長人。順日月以曜物。剛直以斷。金之精也。溫潤以潔。玉之符也。方弻承帝則。運平天機。致君唐虞之上。書美荊越之竹。豈徒校才班伯。願試定襄之煩。比義野王。求領長安之劇。而信順(闕十三字)而逾毀陽烏假道。過峻岐而不息。崩孺慕於霜露。歸精靈於茲辰。昔鄭相云亡。捨玦悲於東里。羊公既歿。罷市慟於南州。瞻古揆今。不之遠也。飾終以薄。遺令在言。時服編書。與楸衣而共下。含珠連玉。同瓦器而不藏。長子朝議大夫行果州司功參軍諝第二子越州都督府士曹參軍諲第三子符寶郎諶第四子太子典設郎諤第五子宋州司功參軍訢等。罄節勵行。彥士高其式模。積學儲寶。詞人貴其淵洽。州里化其邕穆。神明通其孝悌。思所以揚德來裔。垂文永年。託之不刊。以申罔極。我聞有命。敢作銘云。遷周從虢。為公作伯。漢台晉袞。邦基政本。繼期生哲。時惟我君。猶彼靈鳳。翰飛紫氛。行高德廣。如山如雲。曾不助順。憖留斯文。北山伐石。西邙負土。撤殯毀宗。遷車奠祖。㣥子克孝。墳塋終古。蓼莪長號。誰謂荼苦。¶ 

