#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0704-19a> 
#+PROPERTY: JUAN 0705
欽定全唐文卷七百五¶ 

<pb:NFKB_QTW_p0705-01a>
　李德裕(十)¶ 

** 請賜嗢沒斯槍旗狀¶ 
:PROPERTIES:
:TITID: QTWTIT14208
:PERSID: QTWAUT1661
:END:

右。嗢沒斯既加軍號。甚壯邊城。錫以牙旗。尤彰寵異。臣等商量。望依神策諸城鎮使例。賜以旗兩口。豹尾兩對。器仗并刀一副。令中使押領宣賜。如以中使行速。齎持稍難。其槍旗令於太原節度使下揀新好者充賜。亦穩便。謹錄奏聞。¶ 

** 論嗢沒斯家口等狀¶ 
:PROPERTIES:
:TITID: QTWTIT14209
:PERSID: QTWAUT1661
:END:

右。嗢沒斯既加軍號。請畱家口在太原安置。與諸弟等若處先登者。臣等商量。嗢沒斯赤誠向闕。極力捍邊。請遣宗族。盡歸內地。非惟絕其顧望。足以堅彼鬬心。望詔劉沔義忠。於雲朔等州。揀一空閒城壘。兼與隨事造土屋。其嗢沒斯及愛耶勿宰相等家口等。即與別造壯淨屋宇安置。其應歸漢家口等。大口每月給米三㪷充糧食。委度支供軍使逐月支給。仍委劉沔差漢兵勾當防援。不得令側近部落侵擾。¶ 

** 論太原及振武軍鎮及退渾党項等部落互市牛¶ 
<pb:NFKB_QTW_p0705-02a>
馬駱駞等狀¶ 
:PROPERTIES:
:TITID: QTWTIT14210
:PERSID: QTWAUT1661
:END:

右。緣回鶻新得馬價絹。訪聞塞上軍人及諸藩部落。苟利貨財。不惜駞馬。必恐充為互市。招誘外蕃。豈惟資助虜兵。實亦减耗兵備。望詔劉沔忠順義忠守志等切加鈐鍵。如有違犯。並按軍令。馬及互市物納官。如有人糾告。便以所得物充賞。¶ 

** 論嗢沒斯所請落下馬價絹賜與可汗狀¶ 
:PROPERTIES:
:TITID: QTWTIT14211
:PERSID: QTWAUT1661
:END:

右。臣等商量。賜可汗甚全國體。望付翰林賜可汗書。得嗢沒斯表稱。在本分馬價絹並合落下。請充進奉。以可汗本國破殘。久在邊陲。此已量與嗢沒斯以下本分馬價絹。便賜可汗。兼望賜嗢沒斯詔。獎其忠義。緣卿率眾歸國。若又落下馬價絹。恐可汗與卿結怨轉深。事體之間。亦慮非便。以卿等所請奏進奉馬價絹回賜可汗。所冀部落早退。令卿等各保安謐。望約此意處分。寔為允愜。¶ 

** 論回鶻事宜狀¶ 
:PROPERTIES:
:TITID: QTWTIT14212
:PERSID: QTWAUT1661
:END:

右。臣等累日精慮。回鶻自到把頭烽北。已是數日。奏報寂然。更無侵軼。察其情狀。只與天德振武界首不殊。前日尚書丞郎鄭肅等皆見臣等懇說。且欲曲全恩信。告諭丁寧。¶ 

<pb:NFKB_QTW_p0705-03a>

縱要驅除。只可出於邊將。常令曲在於彼。未要便與交鋒。望更詔劉沔。令遣使邀約。若事非獲已。驅逐不遲。恐劉沔撰書叙朝廷意不盡。望付翰林賜劉沔書白。臣等今月一日所商量遣石雄斫營事。今且駐。更審候事勢。仍望兼賜遂泰詔處分。¶ 

** 請發陳許徐汝襄陽等兵狀¶ 
:PROPERTIES:
:TITID: QTWTIT14213
:PERSID: QTWAUT1661
:END:

右。臣等昨日已於延英面奏。請太原振武天德各加兵備。向後不更往來救援。伏蒙聖恩許臣等以進狀。請更徵發陳許徐汝襄陽等兵。今回鶻雖已抽退。康志亮稱退渾走捉嵐石等州。臣等料其必歸靈夏。又河曲党項向與回鶻有讐。至河冰合時。深慮可汗出過河。兼與吐蕃連結。則為患不細。深要防虞。其所徵諸道兵。恐不可停。須要及冰未合時前各到所在。謹特具聞奏。未審可否。¶ 

** 論回鶻石誡直狀¶ 
:PROPERTIES:
:TITID: QTWTIT14214
:PERSID: QTWAUT1661
:END:

右。自兩日來。臣等竊聞外議云。石誡直久在京城。事無巨細。靡不諳悉。昨緣收入鴻臚。懼朝廷處置。內求奉使。意在脫身。又云。石誡直先有兩男逃走。必是已入回鶻。料其此去。豈肯盡心。臣等伏以自可汗在邊。已使苗縝王會楊觀¶ 
<pb:NFKB_QTW_p0705-04a>
三度告諭。又曾領常照安魯卿同往。逗留塞上。終不悛心。石誡直是一卑微首領。豈能有所感寤。况自今夏以來。兩度點檢摩尼回鶻。又寵待嗢沒斯至厚。恐誡直之徒。必懷疑怨。此去豈止於無益。實慮生奸。伏望速詔劉沔所在勒回。實為允愜。仍望兼賜崔巨元詔。¶ 

** 論振武以北事宜狀¶ 
:PROPERTIES:
:TITID: QTWTIT14215
:PERSID: QTWAUT1661
:END:

右。緣回鶻牙帳漸移向東。去振武疆界稍近。今以草青馬壯。深慮有意窺邊。望令劉沔於雲伽關及邊界要害添兵。嚴加警備。先令鄭許陳滑兩道兵馬於代州就糧。今緣把頭烽北一川皆是散地。若回鶻萬一馳突。更無重兵備禦。則退渾部落。先被破傷。太原北境。不免騷擾。望付翰林賜劉沔詔。令酌量事機。審探回鶻情偽。更於把頭烽北添置。令速詳利害聞奏。如蒙允許。伏望約此意撰詔處分。¶ 

** 條疏邊上事宜狀¶ 
:PROPERTIES:
:TITID: QTWTIT14216
:PERSID: QTWAUT1661
:END:

一。緣回鶻猶在雲州。頗擾邊境。據二州蹤跡。必無深遠之謀。所慮邊上奸人。走投回鶻。為其設計。令在雲朔等州斷天德振武驛路。切須有備。防患未萌。望速令度支差使於河西路潛為准擬。¶ 

<pb:NFKB_QTW_p0705-05a>

一。元和八年。回鶻回過磧南。取柳谷路打吐蕃。天德防禦使周懷義奏到。朝廷未測其故。人情無不憂恐。臣德裕先臣奏。請自夏州至天德復置廢館十一所。以通急驛。又請發夏州兵士五百人。於故經略軍應接驛路。兼護党項。臣等未知此路舊館。今已廢毀。為復猶有存者。望賜忠順詔。於此路量事再修舊館。以通天德奏事驛路。¶ 

一。訪聞麟勝兩州中間。地名富谷。人至殷繁。蓋藏甚實。望令度支揀幹事有才人充和糴使。及秋收就此和糴。於所在貯蓄。且以和糴為名。兼令與節度使潛計會設備。如萬一振武不通。便改充天德軍運糧使。勝州隔河去東受降城十里。自東受降城至振武一百三十里。此路有糧。東可以壯振武。西可以救天德。所冀先事布置。即免臨時勞擾。¶ 

** 驅逐回鶻事宜狀¶ 
:PROPERTIES:
:TITID: QTWTIT14217
:PERSID: QTWAUT1661
:END:

右。臣等累日商量。且如八月九日處分。太原三道各嚴兵守備。更令劉沔遣使告諭。待至來春回鶻人馬羸困之時。計會驅逐。則漢兵免冒寒苦。易為施力。臣等思慮。量為得計。若如此可行。即幽州兵馬。望且令於本界屯集。待候處¶ 
<pb:NFKB_QTW_p0705-06a>
分。入太原界後。即須供出界糧。未有用處。日費殊廣。恐度支物力供饋不辦。若慮冰合後回鶻更有馳突。事當及早驅逐。即速為計會。至十月已後。寒凍轉甚。恐施力不得。須便三五日內方及事機。又緣太原步兵鈍弱。素為河朔所輕。兼本道奏事官孫寮孫儔自稱。太原兵敵回鶻不得。即須於河朔側近別徵兵。取滿萬人。方可濟事。須令一兩月內便見成功。如此即免費資財。得早安邊境。伏以自兩漢每四夷有事。必令公卿集議。蓋以國之大事。最在戎機。元和中征討王承宗李師道。長慶中征討李穴[:#AS-FBEE:●]介。並令集議。况聞向外議論不一。互有異同。若不一度遍詢㣥情。終為閒詞所撓。望令公卿集議。兩日內聞奏。所冀博盡㣥議。厭服眾心。未審可否。¶ 

** 公卿集議須便施行其中有未盡處須更令分析聞奏謹具一一如後狀¶ 
:PROPERTIES:
:TITID: QTWTIT14218
:PERSID: QTWAUT1661
:END:

一。議狀云。選將練卒。未甚得人。今緣邊節鎮將下㣥守。誰人最不稱職。文武班中。誰人堪任將帥。須指陳其事。不得泛言。¶ 

一。又云。守禦要害。未甚有備。犄角之設不相應。輔車之謀¶ 
<pb:NFKB_QTW_p0705-07a>
不相依。今何處置兵。即為要害。何處加備。即為相應。並須指言去處。¶ 

一。又云。來即驅逐。去亦勿追。昨所令集議。出師驅逐。去亦勿追。如此相守。何時得了。軍糧日有所費。邊境終無安寧。此最關取舍大計。須便堪行用。¶ 

一。又云。部落能自攻討者。不須止遏。而邊上諸蕃。多者一二千帳。少者力又不足。各有家口畜產。常自護惜。昨者回鶻暫到雲州。諸蕃奔逃不暇。雜虜既無統一。誰肯盡心。今欲將何部落討逐。亦須指言去處。¶ 

一。又云。各勅邊將遣自招收。其遠征戍卒。請漸令抽罷。此事朝廷非不素知。只緣去年將江淮六道衣糧。召募天德官健。僅經一年。更無一人應募。李忠順請自招召。經半年只得六百人。塞上守備處召得一二千人。都未濟事。戍卒如何抽罷。亦須更別陳方略。以前謹具如前。昨所降勅旨云。且須切應事機。不得更為虛論。今詳議狀。並未切事機。臣等商量。望令牛僧孺與夷行同議。仔細分析。兩日內聞奏。未審可否。¶ 

** 牛僧孺等奉勅公卿集議須便施行其中有未盡¶ 
<pb:NFKB_QTW_p0705-08a>
處須更令分析謹連如前¶ 
:PROPERTIES:
:TITID: qtw-d1e187074
:PERSID: QTWAUT1661
:END:

右。臣等伏詳公卿所議。猶未切要。狀云。邊將不聞以攻守之術上聞朝廷。則將畧可知也。又諸道徵兵。其數不少。烏合之衆。號令不齊。又近者回鶻攻刦雲州。漸入內地。節級城守。莫能式遏。亦未見隣近堡柵。首尾救援者。竊詳此意。只自見大段形勢。實未切事機。朝廷比來待遇回鶻。惟推恩信。諭其職分。便自退歸。所徵戍兵。只令守備。都未嘗有攻討之意。昨來回鶻迫于饑困。至雲州刦奪牛羊。已為侵暴事。須與城柵鬬敵。兵法所謂疾雷不及掩耳。便云莫能式遏。亦似過誣。堡柵既無重兵。合須自守。令其首尾救援。亦是虛談。自古所云烏合之眾。皆謂臨時召募。未經訓習。如韓信驅市人而戰。即是烏合。陳許淄青等兵。並是節制之師。久經戰伐。但令一處指揮。自然號令齊一。固不可謂之烏合。又云。漢兵遠襲。恐遺虜擒。兵法云。善用兵者。致人之師。不可自致。所謂致人者。是令其自來。况虜騎倏忽以來。疾如風電。固不合將兵遠襲。今可以計者。緣其有家口輜重。不離漢境二三百里。遠去未得。既有定所。便可為謀。魏武破烏丸。李靖擒頡利。皆用此計。公卿等都不議。亦似¶ 
<pb:NFKB_QTW_p0705-09a>
未見形勢。非令集議。只緣問驅逐守備。二計何先。今既云守備。過冬方圖進取。斯為上策。便可施行。即與昨來加劉沔招撫使。且令告諭。理亦相近。恐不暇更有訪問。未審可否。¶ 

** 請令符澈與幽州大將書狀¶ 
:PROPERTIES:
:TITID: QTWTIT14219
:PERSID: QTWAUT1661
:END:

右。訪聞張仲武是幽州大將張朝先之子。沈勇有謀。陛下縱欲加恩。亦須且挫其氣。又幽州旬月之內。移易三人。因此翻覆多端。亦要令其知愧。臣等商量。且望令符澈與大將已下一書。觀其報答詞理。足以知其情。出鄰道節將。于國體無虧。其書白謹同封進。¶ 

** 條疏太原以北邊備事宜狀¶ 
:PROPERTIES:
:TITID: QTWTIT14220
:PERSID: QTWAUT1661
:END:

一。雲州之北。並是散地。備禦之要。繫把頭烽。今符澈雖修繕已畢。把頭烽內並未添兵鎮守。事同虛設。恐不應機。未廢把頭烽以前。把頭烽內舊有軍鎮數處。自廢把頭烽後。併合抽卻。望令巡邊使速與符澈計會。卻抽舊兵。依前制置。如舊兵已少。即于太原城下及閒處抽兵。其與山東接處及西北鎮兵。不在抽限。如更要築堡城。亦委逐便制置。¶ 

<pb:NFKB_QTW_p0705-10a>

一。三受降城相去四百里。自置天德軍及振武節度。其東受降城中並在腹內。都無大段兵馬鎮守。就中中受降城不過三五十人。古城摧斷。都不修築。今虜眾在陰山之北。山中盡有過路。若突出山南。便入二城。即天德振武當時隔斷。其中受降城本是突厥拂雲祠。最是要地。今天德人力不及。望令太原振武共出三千人。速與修築。便令鎮守。即天德形勢自壯。虜騎不敢窺邊。¶ 

一。東受降城緣是近年新築。城內無水。城外取金河水充飲。又于城西門掘一二十井。若被圍守。即須困蹙。今築月城。護取井水。其張仁愿舊城。頗當要害。張惟清錯奏。恐黃河侵壞。先賢制置。皆有神靈保持。廢來二十年。基址依舊。園蔬樹木。至今盡在。隔河便是勝州。相去數里。望委巡邊使與劉沔計會。如何卻復舊城。至為穩便。以前件。臣等伏以回鶻在邊。切須有備。邊備既壯。制置不難。訪問利害。大約如此。¶ 

一。要切須得使臣專往。自驗機宜。謹具條疏如前。其間條疏不盡者。望委巡邊使與所在節度使商量聞奏。謹具於前條疏應接天德討逐回鶻事。¶ 

<pb:NFKB_QTW_p0705-11a>

一。請速降中使。齎勅至雲朔天德已來。宣諭生熟退渾及党項諸部落等。待天德交鋒後。任隨便出軍討逐。如得羊馬錢物奴婢等。任便本主自收。官中更不尋問。仍據殺戮回鶻多少。別議優賞。¶ 

一。自古出師。皆有副貳。以防主將有故。便須得人。石雄驍勇善戰。當今無敵。望授天德軍都防禦副使兼馬步都知兵馬使。助田牟攻討。仍勒乘遞赴天德軍。¶ 

一。回鶻藥羅葛元政馬價絹。望且勒留在振武。令中使與忠順同檢點收管。如田牟已用兵。其藥羅葛元政便望委忠順收錄。如請歸降。仍作般次送付太原。除首領外。委劉沔且散配儀沁嵐石等州去塞遠處安置。並官給糧食。如不肯降。即須收係。待後處分。其趙進用等。亦望詔劉沔收管。其首領於公館安置。長行等散配諸處。¶ 

一。田牟都似不曉兵機。奏狀已出三千人拒回鶻。計其兵數。必是全軍盡出。忽有不利。城內豈免空虛。馬上馳突。是戎虜所長。攻城圍守。戎虜所短。田牟只合堅守城壘。以俟救兵。望速詔田牟。輒不得出兵野戰。待諸處兵至。方可逐便討除。¶ 

<pb:NFKB_QTW_p0705-12a>

一。回鶻馬軍。難於支敵。依林守險。須用弓弩。望于浙西取弩手四百人。宣州取弩手三百人。令從河曲路赴天德。如所在逢回鶻。便令把隘。及依叢林射馬。河曲路與天德直對。兼經歷鹽夏等州所在要處。便堪應急。到天德後。權取田牟指揮。¶ 

一。嗢沒斯誠款雖未知真偽。然早要別加官爵。縱使不誠。亦是反間。且要獎其忠義。為討伐之名。令遠近諸蕃知朝廷只是責可汗犯順。非是要滅回鶻。¶ 

一。回鶻既之糧食。又累年勞苦。人心易動。必可招降。望且遣田牟速招。降者許以優賞。如有降虜。旋給糧食。遞過太原取優賞。不得留在天德。以前。臣等商量。若待天德奏到。已恐不及事機。望付翰林各撰密詔。令中使向前審詳事勢。如已接戰。便須准此處分。如蒙允許。其石雄便須今日降勅。未審可否。¶ 

** 請發鎮州馬軍狀¶ 
:PROPERTIES:
:TITID: QTWTIT14221
:PERSID: QTWAUT1661
:END:

右。太原奏事官孫儔適到。云回鶻移營近南四十里。劉沔料必是緣契丹不同。恐襲其背。所以移營。又幽州進奏官孫方造云。仲武破回鶻之時。收得室韋部落主妻兒。昨室¶ 
<pb:NFKB_QTW_p0705-13a>
韋部落主欲將羊馬金帛贖妻兒。仲武並不要。只令殺回鶻監使。即還妻兒。室韋使已領幽州軍將同去殺回鶻監使。緣軍將未回。仲武未敢聞奏。據此事勢。正堪驅除。臣等問孫儔。與幽州合勢向前移營。驅除得否。更要添多少兵馬。孫儔答云。若係移營。亦不要添大段兵馬。只緣大同軍兵少。得易定一千人大同。即得其鎮州馬軍。臣等商量。不用徵發穩便。未審可否。¶ 

** 請市蕃馬狀¶ 
:PROPERTIES:
:TITID: QTWTIT14222
:PERSID: QTWAUT1661
:END:

右。訪聞蕃渾羊馬。多在渾河川。恐啟戎心。更來侵掠。回鶻未退。尤須備邊。朝廷比來所乏。最在戎馬。因此收市。深得事機。宜收壯馬。令入東(闕)保無散失。臣等商量。望委劉沔誘諭蕃人。緣回鶻常有意刦奪。恐蕃人作主不得。應堪服衣甲壯馬。並與收市。其以太原見貯戶部物充賞價。如市收得後。旋送樓煩監收管。諸道若有欠缺。即量賜與。如蒙允許。望付翰林賜劉沔詔處分。未審可否。¶ 

** 請契苾通等分領沙陀退渾馬軍共六千人狀¶ 
:PROPERTIES:
:TITID: QTWTIT14223
:PERSID: QTWAUT1661
:END:

右。奉宣旨。思忠請前件馬軍合勢。令商量奏來者。臣等商量。令劉沔與幽州振武天德合出大軍置營柵。漸移向前¶ 
<pb:NFKB_QTW_p0705-14a>
逼蹙。即令思忠領蕃渾馬軍深入。計思忠兵勢相及。可汗牙帳必自有變。兼令招其降者。即易成功。其蕃兵分為兩廂。各令蕃將押領。至為穩便。何清朝契苾通是蕃人。各令管一廂。所冀諳識虜情。易為指使。如蒙允許。其何清朝計行李未遠。望便以中書門下帖追。未審可否。¶ 

** 李思忠下蕃騎狀¶ 
:PROPERTIES:
:TITID: QTWTIT14224
:PERSID: QTWAUT1661
:END:

右。臣等訪聞退渾與回鶻久為讐怨。恐合勢後不與思忠叶心。或別生事。須令遂泰審與劉沔商量。如有可疑。即便假發遣。其興唐感義奉誠等軍。及契苾退渾等部落。先各有本管都使都督。須令部領自去。即得兵將。各相諳識。易於指揮。望付翰林賜劉沔忠順遂泰等詔處分。¶ 

** 河東奏請留沙陀馬軍狀¶ 
:PROPERTIES:
:TITID: QTWTIT14225
:PERSID: QTWAUT1661
:END:

右。思忠本請蕃騎。緣言語相通。易於指使。若令易定兵去。恐不相當。魏楚又稱。向北進軍。每頭軍事須得蕃兵一二百騎引行。若全令抽卻。進軍不得。臣等商量。沙陀兵望許劉沔量留一半。其一半依前令與思忠合勢。如蒙俞允。望賜劉沔詔處分。¶ 

** 請何清朝等分領李思忠下蕃兵狀¶ 
:PROPERTIES:
:TITID: QTWTIT14226
:PERSID: QTWAUT1661
:END:

<pb:NFKB_QTW_p0705-15a>

右。臣等前日商量。令契苾通等不受思忠指揮。何清朝分領部落。臨事取思忠指揮。昨日奉宣。恐契苾通等不受思忠指揮。不要分領。臣等亦有深慮。不敢不再陳論。沙陁部落比在太原衙內。性至循良。於人情狎熟。不令別人管領亦得。所虜退渾。昨者張獻節纔欲責罰。便疑為惡。忽恐思忠制御不得。卻自因此生事。契苾通本自蕃中王子。先在蔚州。且遣分領。必上下情通。更無所慮。又思忠雖志誠効順。然使用之初。亦未可獨任。漢將分領。事亦得宜。契苾通等雖是蕃人。任使已熟。切更誡勵。豈敢不順思忠。臣等所見如此。伏望聖明裁斷。未審可否。¶ 

** 請改單于大都護狀¶ 
:PROPERTIES:
:TITID: QTWTIT14227
:PERSID: QTWAUT1661
:END:

右。訪聞塞北諸蕃。皆云振武是單于故地。不可存其名號。以啟戎心。臣等謹詳國史。武德平突厥後。於振武置雲州都督。麟德三年改為單于大都督。聖歷元年改為安北都護。開元八年復為單于都護。其安北都護本在天德。自貞觀二十一年以來。移在甘州。遷徙不定。今單于都護望改為安北都護。如此制置。稍存故事。未審可否。¶ 

** 駙馬不許至要官私第狀¶ 
:PROPERTIES:
:TITID: QTWTIT14228
:PERSID: QTWAUT1661
:END:

<pb:NFKB_QTW_p0705-16a>

臣伏見國朝故事。駙馬緣是親密。並不合與朝廷要官往來。元宗開元中。禁止尤切。臣訪聞近日駙馬公至宰相及要官私第。此輩無他才伎可以延接。惟是漏洩禁密。交通中外。㣥情所知。以為甚獘。其朝官素是雜流。則不妨來往。若職在清列。豈可知聞。伏望宣示宰相。其駙馬諸親。自今已後。有公事任至中書見宰相。此外更不得至宰相及臺省要官宅。¶ 

** 代高平公進書畫狀¶ 
:PROPERTIES:
:TITID: QTWTIT14229
:PERSID: QTWAUT1661
:END:

** 　鍾張衛索真蹟各一卷二王真蹟各五卷晉魏宋齊梁陳隋真蹟各一卷顧陸張鄭田楊董洎國朝名畫各一卷¶ 
:PROPERTIES:
:TITID: QTWTIT14229
:PERSID: QTWAUT1661
:END:

伏以前代帝王。多求遺逸。朝觀夕覽。取鑒於斯。陛下睿聖欽明。凝情好古。聽政之暇。將以怡神。前件書畫。歷代共寶。是稱珍絕。其陸探微蕭史圖。妙冠一時。名居上品。所希睿鑒。別賜省覽。¶ 

** 進元宗馬射圖狀¶ 
:PROPERTIES:
:TITID: QTWTIT14230
:PERSID: QTWAUT1661
:END:

伏以元宗皇帝天縱神武。藝冠前王。凡所畋遊。必存繪事。豈止雲夢殪兕。楚人美旌蓋之雄。潯陽射蛟。漢史稱舳艫¶ 
<pb:NFKB_QTW_p0705-17a>
之盛。前件圖臣瞻奉光靈。素所寶惜。陛下旁求珍迹。以備石渠。祖宗之美。敢不呈獻。¶ 

** 奏銀粧具狀¶ 
:PROPERTIES:
:TITID: QTWTIT14231
:PERSID: QTWAUT1661
:END:

臣有生多幸。獲遇昌期。受寄名藩。每憂曠職。孜孜夙夜。上報國恩。數年以來。災旱相繼。罄竭微慮。粗免流亡。物力之間。尚未完復。臣伏準今年三月初三日赦文。常貢之外。不令進獻。此則陛下至聖至明。細微洞照。一恐聚歛之吏。緣以成奸。彫瘵之人。不勝其弊。上宏儉約之德。下敷惻憫之仁。萬國㣥甿。鼓舞未息。昨奉五月二十三日詔書。令訪茅山真隱。將欲師處謙守約之道。敦務實去華之美。雖無人上塞丹詔。實率土已偃元風。豈止微臣。獨懷忭賀。況進獻之事。臣子之常心。雖有勅文不許。亦合竭力上貢。惟臣當道。素號富饒。近年以來。比舊則異。貞元中李錡任觀察使日。職兼鹽鐵。百姓除實出榷酒錢外。更置官酤。兩重納榷。獲利至厚。又訪聞當時進奉。亦兼用鹽鐵羡餘。貢獻繁多。自後莫及。至薛苹任觀察使時。又奏置榷酒。上供之外。頗有餘財。軍用之間。實為優足。自元和十四年七月三日勅。卻停榷酤。又准元和十五年五月七日赦文。諸州羡餘。不¶ 
<pb:NFKB_QTW_p0705-18a>
令送使。惟有留使錢五十萬貫支用。猶欠十三萬貫不足。須自諸事節用。百計補填。經費之中。未免懸闕。至于綾紗等物。猶是本州所出。易於方圓。金銀不出當州。皆須外處回市。去年二月中奉宣。令進盝子。計用銀九千四百餘兩。其時貯備都無二三百兩。乃諸頭收市。此時亦稍優饒。悉力上供。幸免敗闕。昨又奉宣旨。令進粧具二十件。計用銀一萬三千兩。金一百三十兩。尋令併合聖節進奉金銀造成兩具進納訖。今差人於淮南收買。旋到旋造。星夜不輟。竭力營求。深憂不迨。臣若因循不奏。則負陛下任使之恩。若分外誅求。又累陛下慈儉之德。伏乞陛下覽前件榷酤及諸州羡餘之目。則知臣軍用短闕。本末有由。伏料陛下見臣論奏。必賜詳悉。知臣竭愛君守官之節。盡納忠罄直之心。伏乞聖慈宣令宰臣商議。何以遣臣得上不違宣旨。下不闕軍儲。不困疲人。不招物議。前後詔勅。並可遵承。輒冒宸嚴。敢陳丹懇。無任戰汗之至。¶ 

** 奏繚綾狀¶ 
:PROPERTIES:
:TITID: QTWTIT14232
:PERSID: QTWAUT1661
:END:

臣昨緣宣索。已具軍資歲計及近年物力聞奏。伏料聖慈必垂省覽。又奉詔旨。令織定羅紗袍段及可幅盤絛繚綾¶ 
<pb:NFKB_QTW_p0705-19a>
等一千匹。伏讀詔書。倍增惶灼。臣伏見太宗朝臺使至凉州。見名鷹。諷李大亮令獻之。大亮密表陳誠。太宗賜詔報云。有臣如此。朕(一本有復字)何憂。再三嘉嘆。事載史書。又元宗令中使於江南採鵁鶄諸鳥。汴州刺史倪若水抗表陳論。元宗亦賜詔嘉納。其鳥即時皆放。又令皇甫詢于益州織半臂背子琵琶銲撥鏤牙合子等。蘇頲不奉詔書。輒自停織。元宗皆不加罪。忻納所陳。臣竊以為鵁鶄鏤牙。至為微細。若水等尚以勞人損德。瀝款効忠。當聖祖之朝。有臣如此。豈明王之代。獨無其人。蓋有位者蔽而勿言。必非陛下拒而不納。又伏覩四月二十三日德音云。侯伯有位之士。無或棄予。謂不可諫。其有違道傷理。徇欲懷安。面刺廷爭。無有隱諱。則是容納善道。增光祖宗。不盡忠規。過在臣下。况元鵝天馬。掬豹盤絛。文彩珍奇。只合聖躬自服。今所織千疋。費用至多。臣愚亦所未曉。昔漢文衣弋綈之衣。元帝罷輕纖之服。仁德慈儉。至今稱之。伏乞陛下近覽太宗元宗之容納。遠思文帝孝元之恭已。以臣前表。宣示㣥臣。酌當道物力所宜。更賜節減。則海隅蒼生。無不受賜。臣不任惶惕懇誠之至。¶ 

