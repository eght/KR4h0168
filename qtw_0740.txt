#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0739-30a> 
#+PROPERTY: JUAN 0740
欽定全唐文卷七百四十¶ 

<pb:NFKB_QTW_p0740-01a>

* 李庾¶ 
:PROPERTIES:
:PERSID: QTWAUT1807
:END:

庾。懿宗時人。¶ 

** 兩都賦(幷序)¶ 

:PROPERTIES:
:TITID: QTWTIT14901
:PERSID: QTWAUT1807
:END:

臣伏見漢諸儒若班固張衡者。皆賦都邑。盛稱漢隆。當王道昇平。火德丕赫。數子歌詠。發著後代。今自隋室遷都。而我宅焉。廣狹榮陋。與漢殊狀。言時則有六姓千齡之變。言地則非秦基周室之故。宜乎稱漢於彼。述我於此。臣幸生聖時。天下休樂。雖未及固衡之位。敢效臯陶奚斯庶幾之誠。謹冒死再拜獻兩都賦。凡若干言。以詘夸漢者。昭聞我十四聖之制度。請付史氏。賦曰。¶ 

洛汭先生客於上京。問里人以秦漢咸陽故事。里人曰。先生不習乎哉。秦址薪矣。漢址蕪矣。西去一舍。鞠為墟矣。代遠時移。作新都矣。先生曰。賓者不識。藐然老沉。懵歲[:#AS-FDA1:●]而日遠。願聞古而知今。為我源說。恭承玉音。里人曰。昔者帝兆唐居。命隋先基。乃假隋權。是開中原。既權二年。為唐遷都。周榛秦莽。平蕪枿餘。文驅煬逆。卒於侑傳。若天使項氏死勞。而授漢休也。唐開禪壇。新都之門。闢殿乾宮。以朝諸¶ 
<pb:NFKB_QTW_p0740-02a>
侯。時則有若房魏作弻。英鄂執律。南陽故人。河間帝室。戎衣既脫。瑞氣洋溢。歡聲傳於億兆。煬燎致乎太一。乃會漢酺。發周賚。謐萬類。渟四海。遂開國以報功。差子男之五等。然後構閣圖形。榮號凌煙。指河帶以山礪。書天子之縉紳。其制度也。擁乾體。正坤儀。平兩曜。據北辰。斥咸陽而會龍首。右社稷而左宗廟。宣達周衢。址以十二。棊張府寺。局以百吏。環以文昌。二十四署。六部提統。按星分度。儼憲臺而西列。肅陰館於北戶。建倍員於前王。總維綱於御史。端國家之朝儀。實周察乎左右。其內則有太極承端。通址含元。日出東榮。月沉西軒。倚九嵏之下麓。涵太液之清瀾。龍道雙迴。鳳門五開。烟籠凝碧。風靜蓬萊。東則左閣當辰。延英耽耽。宣徽洞達。溫室隅南。接以重離。[:#AS-92F9:⿰帛⿱丿糸]乎少陽。是為二宮。複道邃廊。西則月華重啟。銀臺內向。中書在焉。密用宰相。宦者別省。延緣右藏。建子亭於屏外。設蘭錡於廡下。天子端朝。明庭九賓。發少府之冕旒。陳奉常之書勳。肅勾陳以辟護。翼雉扇而對分。雞人乃下。鶴唱先聞。千官就日。萬品趨雲。漏遲遲而東轉。風習習而南薰。外則國子招徒。疏館開軒。左立太學。前惇廣文。膳豐中廚。就教九年。稽以博士。¶ 

<pb:NFKB_QTW_p0740-03a>

總之成均。祕書典籍。品命校郎。橫閣三重。闡正鉛黃。若六藝之條貫。百氏之縱橫。交錯發論。禮形而樂聲。太傅在前。少傅在後。載言載筆。出納謨誥。鵷動鸞飛。振玉鏘金。殷廟羞瑚璉之器。楚材慚梓之林。已而燮和陰陽。經緯天地。採摭軒昊。牢籠虞夏。闢孔子之學堂。敷一代之風雅。此王者之文教也。親兵百萬。制以神策。紫身豹首。金腰火額。獵霞張斾。剝犀綴革。奮目而虎眥。振髯而蝟磔。柔六鈞。貫七札。對天仗以司戈。分玉墀而執㦸。別有陳旌賜鉞。閫外四七。依榆關以作鎮。拒柳營而開壁。逐虜則出塞飛塵。伐叛則救暘作澤。此王者之武威也。唐禮既行。三代同風。徵叔孫之春官。命伯夷之秩宗。則有封禪巡狩。謁天拜祖。明堂辟雍。王者之事。有司勿失。次有朝廷之位。班爵之序。器服車馬。以節文武。不僭不濫。㣥臣之事。有司以告。下有內族外姻。以殺以隆。五禮各殊。陳吉儀凶。一室是形。天下大同。百姓之事。有司以教。故以內則敬。以外則嚴。以家則肥。以國則昌。卿士翼翼。公侯皇皇。在野熙熙。在朝蹌蹌。夫如是夸周而正魯。胡可殫詳。洎乎樂之設也。以德配樂。陳器以作。革木匏竹。簨簴磬鏄。命官二署。諧以協律。以奏廟貌。祖¶ 
<pb:NFKB_QTW_p0740-04a>
考來格。以陳宮庭。簫韶九成。鳳凰來儀。以布天下。手之舞之。足之蹈之。及乎御允衣。集舞童。或獻凱作銘。以宣帝功。或布字綴行。以達皇風。此禮經之所未紀。夔戛之所不同。刑期無刑。辟以止辟。三章寘漢祖之德。肆赦緩穆王之法。於是天子御端門。詔天下。渙汗發澤。與民更始。建金雞於仗內。聳修竿而揭起。其下則稅三關。解銀鐺。追其工。徙驩兜。煦舜絃。浹堯年。臺收白簡。史閣丹筆。總秋官之計。料不踰乎三十。斥匡衡之失論。罪溫舒之不足。司刑無鬼哭之庭。大理有烏巢之獄。又若薦祖建宮。元元之庭。霞帔雲冠。飄飄太清。天子將有事也。歲豆時籩。夏簋殷鉶。傳金爐之御煙。開甲帳之琳琅。此王者之示孝也。對里連街。帝宅王家。青門列檻。棠棣分華。勤政外名。花萼中題。屹雲中而佩鳳。杳天外而舒蜺。於是天子設千席。羞百醴。家人齒筵。愉愉濟濟。此王者之示悌也。盛則長隄砥平。錯則纓弁繁夥。佩印分魚。九參六佐。肅威儀於行葢。指戒途於前馬。待漏未開。朝騎沓街。雞鳴朱邸。火度青槐。先導擘雲。後車奮雷。遞以嚴聲。不生微埃。人寒物慄。統以京尹。臨人秉殺。罔敢不謹。豪家戚里。金張許史。走騎如龍。行車若水。拉枯請命。¶ 

<pb:NFKB_QTW_p0740-05a>

曾不仰視。配前秦與後趙。固異代而殊擬。其地勢也。負秦章臺。倚漢甘泉。帶涇渭之富流。挾終南之壽山。指重城於二華。拓外門於兩關。元素交川。灞滻在焉。斷虹偃蹇而亘梁。拖輪走驟而蹄奔。度萬國以向朝。趨魏闕之通門。赤縣統劇。停阡帝鄉。長安萬年。乾封明堂。藍田左掎。鄠杜前張。分圻連乎馮翊。畫疆接乎岐陽。排吳山而抵蜀。亘氐谷而通商。天子穆清。環衞陳兵。將軍之號。三番六營。至乃辨曉警昏。主在金吾。鼓列六條。外傳通衢。備以嚴兵。羅以周廬。禁動息人。用戒不虞。其中則御水分溝。昆明下流。在野決溉。入宮環洲。菰織蒲紉。芡贄菱羞。渚戲元鷁。沙眠白鷗。其遠也。深有蛟潭。泒作龍湫。涘接河漢。波通女牛。其近也。方塘含春。曲沼澄秋。戶閉煙浦。家藏畫舟。爾乃農家東作。厥土黃壤。樹以桑柘。翳薈乎南畝。以秔以稌。以黍以稷。以輸太倉。天子之儲。土厚地中。溫寒以宜。門多杖老。室有蕃兒。承化發謠。帝力不知。則有程鄭之家。白闥朱軒。崇基峻砌。待駟高門。木秀茸葩。紅舒綠繁。挺碩果於華林。育豐蔬於中園。珠箔晝晴。金缸夜明。羅繡巾㡚。鼓瑟吹笙。譁族陳賓。以樂乎太平。貨隧分廛。物次駢連。中署肆師。夕咽朝昏。越¶ 
<pb:NFKB_QTW_p0740-06a>
璞楚琛。蜀賄巴賨。裁綺張繡紋軸蕉筒。聲教之所被。車書之所通。交錯雜沓。斯焉會同。黃宅緇廬。金篆玉扃。以張帝居。用壯天庭。千形萬聲。不可多名。天子奉堯舜之道。勤后稷之功。當仲夏而獻繭。立中和而視農。然後黼黻時備。粢盛告豐。其接下情也。則堯鼓不懸。晉木不列。鎔金作軌。四門是揭。人靡迷邦。士無諱訐。示收才而問眚。上諫行而寃達。當其萬國貢珍。四夷納賮。賦用舟通。財因輦進。地官計國。度支主吝。百姓既足。斯焉充牣。復若天府萬品。以備供職。登饌則光祿獻廚。命駕則太僕承軾。其樂人也。大啟九門。分開三殿。齒㣥臣於次坐。徵公族於內宴。於以訓恭儉。於以示慈惠。戲族咸在。百弄迭改。視仙童之霓裳。覩壯夫之角觝。御階晝陰。帝座春深。繽紛宦闥。窈窕嬪林。既受賜於逮昏。盡拜帛而懷金。與衆之樂。一日於此。先生獨不習乎。其四郊也。或有乘時之舊址。[:#AS-FDA1:●]國之遺蹤。天子迎四氣。衋然改容。曰是足以懷傷於耳目。作戒於心胷。昔秦政肆刑。秦民共傾。楚澤大呼。分隳列城。徒罷驪山。役休上林。秦址既遷。鴻門至今。此東郊之事也。隋苑廣袤。罝籠南山。占地萬頃。不為人間。齊門失耕。禽遊獸閒。代謝物移。繚垣不¶ 
<pb:NFKB_QTW_p0740-07a>
完。此南郊之事也。豐水悠悠。文王作周。傳難子孫。衰平遂遷。乃睠鎬都。武王宅居。國失赧遜。酆鎬乃蕪。此西郊之事也。漢設五畤。以主淫祀。欒誑徐誣。將求永久。天子親拜。太牢黍牲。事[:#AS-FDA1:●]地存。為天下笑。此北郊之事也。故因迎春則鑑秦敗。知恃刑不如恃德也。因迎夏則鑑隋怠。知獵獸不如獵賢也。因迎秋則鑑周勤。知祖基作艱。傳萬年也。因迎冬則鑑漢誤。知去淫即正。獲天祚也。四鑑以陳。澤於生人。四德以懋。格於上下。故我高祖一呼大定。安都居正。傳今皇帝一十四聖。是知禪國也。禪都也。非得隋之命。是得天之命。¶ 

** 　右賦西都¶ 
:PROPERTIES:
:TITID: qtw-d1e196414
:PERSID: QTWAUT1807
:END:

先生曰。富哉言乎。堯舜之事。吾知之矣。然天地旁魄。奧區不一。九衢六陌。亦稱河洛。始乎周卜。今日隋革。進八百里。作唐東宅。成者居者。余得其故。用悉聞見。丕我王度。子不識乎。顛煬僨華。中原毒痡。順天應人。文皇赫圖。王充不來。建德相依。阻我東人。不蘇義旗。高祖西安。文皇舞干。一挂戎衣。邦人保完。彭城獻級。東功乃立。則創業之事。不獨於西也。高祖至天后朝。匪伊是居。於焉逍遙。明帝大同。出震¶ 
<pb:NFKB_QTW_p0740-08a>
開宮。恩波爾鄉。洩源於東。則太平之事。不獨於鎬也。若乃用洛為池。帶河為沼。洞八門之會要。控二梁之天矯。在隋之始移。劃前規之隘。侈舊制之陋。指半舍而新布。乃集工而成就。重城不居。萬盜齊構。訖大業於義寧。廓皇家而遜授。既而天踵以正。地產以實。禎符所紀。嘉名不一。表賢則河水變清。瑞聖則洛圖屢出。帝功既成。封禪禮行。顯祖光宗。勒岱而祈嵩。我甸我郊。三聖之靈壇在焉。赤縣神州。與京比儔。徑山東之貢賦。扼關外之諸侯。直齊梁而駕輅。引淮汴而通舟。太行枕甸。發址崇垓。覃懷鎮封。上干昭回。鑿門導伊。兩阜屏開。育仁頤智。堂奧庭隈。爾其左掖通東。右掖洞西。籠故地之銅駝。抱舊里之玉雞。御溝接泒。苑樹通隄。抗鳳樓於內庭。矗端門於天街。上陽別宮。丹粉多狀。鴛瓦鱗翠。虹梁疊壯。橫延百堵。高量十丈。出地標圖。臨流寫障。霄倚霞連。屹屹言言。翼太和而聳觀。側賓曜而疏軒。若蓬萊之真侶。瀛洲之列仙。鸞駕鶴車。往來於中天。嚴城曉啟。千門萬戶。建衞對營。開扃接牖。翠華在鎬。分官以守。監署惟三。卿曹亦九。臺閣高閌。支馭東方。仍俾二官。別持憲綱。赫若夏日。凜如秋霜。威動乎甌閩之國。風行乎燕薊之¶ 
<pb:NFKB_QTW_p0740-09a>
鄉。郊圻作固。屯兵孟津。千里無煙。萬夫狺狺。實兼武牢。以食濟溫。惟是咽喉。屬於將軍。禮樂所流。厥惟舊周。追魯俗而為鄰。化殷頑而作柔。異材挺擢。多士優游。原膴膴而耕溺。水濺濺而洗由。士得天爵。孝稱行原。身行大節。里有旌門。以繼前修。以垂後昆。榮一時之史籍。聳當代之人倫。兄友弟恭。位皆崇榮。石記標衢。棣萼為名。螭首龜趺。嶷峙雙形。指兩馮而遠邁。對二陸而遐征。至若里巷之新名。閭閻之近革。或區區於傅說。或瑣瑣於典冊。非儆戒於將來。何侈言之敢作。且二誥尚存。始卜惟艱。四姓所都。季年乃遷。或得於聞。或得於傳。幸子弗譁。試為子發乎齒牙。里人曰諾。先生曰。郟鄏之地。中居帝域。賢相聖營。龜符墨食。成王定鼎。以休姬德。三十承孫。八百祚年。祖功寖微。衰平乃遷。幽用婦烽。諸侯疾怨。夷元敬朔。太史不頒。百派分波。爭涸其源。汜水而鄭。陽翟而韓。晉盟河陽。秦戍新安。一旅之兵。一成之土。嬴氏乘之。不享文武。此周之失都也。南陽真人。復運漢基。舊邦惟新。上稱康時。光武而釀。明醴和醨。冲質不長。桓靈自縱。后戚立權。內官分弄。四星耀斗。百桷摧棟。陽弱陰強。劉輕曹重。此後漢之失都也。魏丕徙許。促齡四¶ 
<pb:NFKB_QTW_p0740-10a>
十。疆臣執柄。三嗣徒立。政由[:#AS-885A:●]氏。王髦莫奮。瓦解土崩。炎居奐遜。此魏之失都也。晉始三世。亂興永嘉。蕭牆構兵。沈閼稱戈。浩浩逆流。天下墊波。八王既分。五馬南奔。左袵之裘。乃來中原。此西晉之失都也。故權在諸侯。則姬氏平。權在內官。則漢室傾。權在強臣。則魏狃。權在親戚。則晉走。是四者各以其故。權與勢移。運隨鼎去。從古如斯。謂之何如。世治則都。世亂則墟。時清則優偃。政弊則戚居。勿謂往代。試言前載。開元太平。海波不驚。乃駕神都。東人誇榮。時則轔轔其車。殷殷其徒。行者不齎。衣食委衢。冠冕之夫。綺羅之婦。百室連歌。千筵接舞。高樓大觀。陳賓宴侶。金堂玉戶。絲哇管語。我道如堯。我稅如貉。貧庾而稻。賤笥而裼。比屋相視。恥衣空帛。開場分肆。不列麰麥。同軌同文。晝呼夜讙。父懌子愉。去徑即盤。既兆既億。動動植植。無聲之樂。薰然不息。稽成康之周隆。考文景之漢休。搉代繫時。不為彼優。我俗既饒。我人既驕。安不思危。逸而忘勞。故天寶之季。漁陽兵起。逆旗南指。我無堅壘。匝甸鼙動。衝天羯腥。門開麗景。殿據武城。殺人如刈。焚廬若薙。蜀駕先移。允師後誓。傷四年之委燼。奮二將以建勳。天落妖彗。風摧陣雲。及夫埽¶ 
<pb:NFKB_QTW_p0740-11a>
臺榭之灰。收京野之骨。徵郡國之版在。驗地官之籍列。太平之人。已十無七八。至德復興。六紀於茲。七聖儲休。平癰補痍。故含識之士女。植髮之童兒。皆能痛其喪亂。而期我康時。今四方之事。叟不知也。惟洛泱泱。濱盈萬室。惟城職職。市廛駢集。比年大有。稍藏以實。都人嬉賀。有笑無慄。咸曰將睹乎貞觀之風。開元之日。鄉里之人。思萬乘之威儀。幸物阜而時和。指康衢而引領。作望幸之賡歌。歌曰。曉雲行兮西風。慶搖裔兮龍在中。望雲光兮拜千百。西澤霈兮均東澤。里人曰。誠哉是言。前年日南至。天子謁太清宮太廟。郊天祀地。既畢事。執謙端珽。謂公卿大夫曰。予在人上。歷祀三四。年穀比登。未極於富。人庶稍蕃。未臻於壽。動植小遂。猶有枯夭。日月所至。猶照叛土。戎狄雖貢。西地猶虜。今行大禮。得不愧望於天。而獻羞於祖。是尚以聖政為憂。未意於行幸也。先生曰。大哉為君。用是言也。埋是事也。則千里如郊。萬里如圻。在西而東均。處內而外肥。吾歸息鄉里之謠。安堯舜之時。將齊驅於壽域。何近喜而遠悲。則知鑒四姓之覆轍。嗣重葉之休烈。用是言也。理是事也。即所都者。在東在西可也。¶ 

<pb:NFKB_QTW_p0740-12a>

** 　右賦東都¶ 
:PROPERTIES:
:TITID: qtw-d1e196441
:PERSID: QTWAUT1807
:END:

FIXME

* 劉寬夫¶ 
:PROPERTIES:
:PERSID: QTWAUT1808
:END:

寬夫。贈工部尚書伯芻子。寶應中為監察御史。轉左補闕。¶ 

** 汴州糾曹廳壁記¶ 
:PROPERTIES:
:TITID: QTWTIT14902
:PERSID: QTWAUT1807
:END:

郡府之有錄事參軍。猶文昌之有左右轄。南臺之有大夫中丞也。糾正邪慝。提條舉目。俾六聯承式。屬邑知方。致上(闕)於坐嘯。舉綱維之未振。俾側者不敢挾其側。姦者不敢萌其姦。法令修明。典章不紊。此其任也。大梁當天下之要。總舟車之繁。控河朔之咽喉。通淮湖之運漕。丞相治所。鵷鷺成列。地闢土沃。兵多甲堅。人尚矜豪。氣率驕蹇。有梁園兔苑之遺事。當四會五達之通莊。雜燕趙悲歌之人。邇吳楚剽輕之俗。為吏之道。不倫他邦。滔滔來往。齗齗阡陌。任剛毅則失於突犯。守謙卑則病於委隨。剛則害身。隨則弛法。貞元以來。戎帥自擅。威令已出。無復國章。隄防不完。徽纆蕩失。調補斯任者。但疊跡斂手。以脫禍為心。何有意於勾稽。而敢思其職業者哉。太和二年。瑯琊郡葛公元方由天長令而蒞焉。至則以為當今聖上務治。丞相鎮靜。以至清肅㣥下。以至公奉朝廷。凡所建啟。惟道是適。苟踵弊於¶ 
<pb:NFKB_QTW_p0740-13a>
斯日。不分畫於茲辰。則緣姦積蠹。無時而去。於是端誠守職。以正束邪。以儉慎律同僚。以直方吹屬邑。綽綽自立。職分隨來。故得上下叶和。遠近修整。法有刊定之制。軍無侵漁之患。人存政舉。其在於斯。游刃恢恢。肯綮無滯。主畫諾而克勝其任。司準繩而無忝厥官。從容其間。進退不苟。其唯葛君乎。元和中。憲宗皇帝勵進理道。注意法律。特設科以招士。欲問明廷後。詔有司覈其妍否。先君僕射公時為司績外郎。實專斯寄。絕因緣之舉。以公其為先。於數十人中。得君充詔。故君之行實。敢不詳知。夫公署有記。其來自遠。燦名氏於屋壁。示成敗於將來。俾善惡克彰。韋絃斯在。此葢春秋之旨也。豈可闕哉。葛君以余從事斯文。叨官倚相。見託論撰。無愧直書。太和三年記。¶ 

** 邠州節度使院新建食堂記¶ 
:PROPERTIES:
:TITID: QTWTIT14903
:PERSID: QTWAUT1807
:END:

朝廷以新平扼東西夏。鏁鑰郊圻。將帥得人。則虜馬不敢東嚮而牧。今上注意邊事。元年。命左僕射河東柳公專護塞之任。公祇承詔旨。不敢怠遑。覽風俗以施化。酌損益以制宜。文武交修。威和迭用。搜刓蠹於積弊。張綱維於盡隳。完兵甲。齎軍糧。樂瘡痍。粒饑餓。以信為囿。築法為垣。人知¶ 
<pb:NFKB_QTW_p0740-14a>
嚮方。卒乘輯睦。我潔巳而貪冒自革。我不動而云為曷生。表正形端。俗為丕變。邠之父老。重沐皇風。仲尼每言為政之道。可使三年有成。公孫宏對漢武。且云臣宏尚竊遲之。始為孟浪。今於河東公信之矣。既而定名分。補廢闕。飾賓署。宏講讌。視使院之狹湫。顧會食之無所。因喟然而歎曰。夫為政之本。在於得人。燕以尊賢是稱。衞以多士為美。今鰌瑗在列。而堂館未嚴。非所以重[:#AS-82F9:⿰罇]俎咨帷幄之意也。因是從觀馬之舊亭。敞公府之新宇。增階陛。所以示尊威也。卜高明。所以啟顧慮也。大不踰制。崇不近奢。榱桷礎闥。無不中度。翼張四簷。洞開雙扉。冬霜不到。夏日潛却。可以備盤飡之品式。可以叙主客之威儀。可以寄琴樽之笑傲。可以籌政令之得失。君子是知河東公之為政也。必自邇而逮遠。自身而及物。以理易亂。以實易虛。以宏深易卑圯。以廣壯易隘陋。皆此類也。府中僚介。無非正人。有若司馬韋君節度判官皇甫君。皆卿材也。無面從退言之誚。無躬厚薄責之嫌。其他或幄中號寶。或席上稱珍。並擅價一時。不可徧舉。韋君皇甫君以余載筆赤墀。粗知舊史。可以傳言。命為記之。時太和二年六月日記。¶ 

<pb:NFKB_QTW_p0740-15a>

** 果[:#AS-FBED:●]¶ 
[:#AS-FEDB:●]竹記¶ 
:PROPERTIES:
:TITID: QTWTIT14904
:PERSID: QTWAUT1807
:END:

左史院邇宸居之正地。直日華之東偏。俗塵不飛。人意自遠。閟邃幽閴。似非官曹。有竹一叢。翠接階所。其虛中潔外之操。蔭座袪煩之能。紫微郎高公嘗賦之。固以備盡。然而歲月滋久。蔓衍浸淫。大小相依。高下叢茂。俾日光不透。陰氣常凝。暝色為之早來。陽春為之減煦。四序不正。一庭常昏。蚊䖟曹飛。雀鷃自遂。披圖散帙。觀覽不快。二年冬。侍軒之暇。載筆之餘。偶步庭除。病其蔽翳。因命斤斧。將治其蕪。沉吟即時。乃用申誡。且謂其徒曰。礪爾器用。端爾瞻視。謹爾操執。慎爾區分。有其質微而葉環苯䔿者去之。從風而不能自正者去之。大而倚者去之。聚而曲者去之。竅而不能備笙簧之用者去之。挺而不能棲鸞鳳者去之。其有㣥居不亂。獨立自持。振風發屋。不為之傾。大旱乾物。不為之瘁。堅可以配松柏。勁可以淩雪霜。密可以泊晴煙。疎可以漏宵月。嬋娟可翫。勁挺不迴者。爾其保之。既而芟剪成功。繁蕪立盡。去者存者。邪正乃分。不浹旬。扶疎一林。歷歷可見。有清風澡慮之效。皦日明奸之機。檀欒風生。韻合宮徵。君子是以知竹箭之美。尚科別之功。即其他不俟言而詳¶ 
<pb:NFKB_QTW_p0740-16a>
矣。或以斯為小。可以伸之。因記一時之妙。廣而述之。¶ 

* 張元素¶ 
:PROPERTIES:
:PERSID: QTWAUT1809
:END:

元素。寶歷三年官黃梅縣令。¶ 

** 仙壇山銘¶ 
:PROPERTIES:
:TITID: QTWTIT14905
:PERSID: QTWAUT1809
:END:

溧水縣尋仙觀仙壇山道士宋文幹。字上仙。以大唐垂拱五年。因山石自然形似。修立仙壇三所。洎長壽元年。縣令王通。字元覽。在任清勤。戶口增益。因開三鄉。遂以仙壇名鄉。奉仙號里。逮寶歷二年。善政縣令岑仲休。以德義當官。仁威養俗。百姓畏愛。真如父母。每施香油。琢石為像。夫修道者。上消天災。保鎮帝皇。下禳毒害。福潤兆生。而道倍生。元素竊刊元石。貽厥來賢。乃為銘曰。¶ 

無名道始。有德仁基。求仙因此。為政由之。崆峒葉縣。導帝匡時。童女三洞。俱會無為。無為久恒。服食丹松。神仙不死。羽化飛空。後來君子。可躡高蹤。¶ 

* 呂潁¶ 
:PROPERTIES:
:PERSID: QTWAUT1810
:END:

潁。敬宗時擢書判拔萃科。¶ 

** 西域獻徑寸珠賦(以澤浸四荒非寶遠物為韻)¶ 

:PROPERTIES:
:TITID: QTWTIT14906
:PERSID: QTWAUT1810
:END:

西域遐方。獻純精之天產。申重寶之帝鄉。豈不以至誠感¶ 
<pb:NFKB_QTW_p0740-17a>
而靈必自順。惟德動而坤珍莫藏。不然。何有慕於中土。而走無脛於外荒。彼珠之靈。積陰之魄。稟金氣而堅固。韞河潤之耀澤。布指而大小無差。洞物而纖毫不隔。逈夜常滿。初月每讓其圓明。爽曙欲凝。高星自掩其孤白。信殊方所祕。亦稀代難致。奪夏璜以為美。齊楚璧而積異。將配天光以輔三。助皇明而照四。積石峰峻。燉煌路遠。馳輝於晦磧之中。流晶於白日之晚。將為表龍旗而綴鸞輅。必將誇池臺而耀宮苑。殊不知(一作可)以萬邦為慮(一作憲)者。此獻則違。以三德為寶者。此寶則非。價越千金。我當俯念其十產。光含徑寸。吾將靜照於九圍。乃遂沉泉而反璞。俾其媚川而自輝。且立德者惟儉之本。作貢者亦土之任。剖蚌而獻。既不編於夏書。為器成之。尚有干於時禁。苟奪山川之精魄。是虧雨露之恩浸。所以前代有訓。不珍異物。誇齊威者。再論而皆慚。求蘇則者一言而自屈。豈若我全明德。體大道。照耀也不假隋侯之珍。貞靜也自同罔象之寶。由是化中國而及外夷。如風之偃草。¶ 

** 對毀方瓦合判¶ 
:PROPERTIES:
:TITID: QTWTIT14907
:PERSID: QTWAUT1810
:END:

** 　太學博士教冑子毀方瓦合司業以為非訓導¶ 
<pb:NFKB_QTW_p0740-18a>
之本不許¶ 
:PROPERTIES:
:TITID: QTWTIT14907
:PERSID: QTWAUT1810
:END:

國崇太學。禮尚師儒。教失其源。人將安放。學官懵夫古訓。好是多方。徒探儒行之辭。俾從瓦合。罔思絜矩之道。不改松心。雖百行殊途。在來者之所擇。而四教闡載。何先師之不遵。苟訓導以生常。懼毀方之易性。樂正禁之非禮。亦有明徵。冑子順以嚮方。幸無迷復。¶ 

* 哥舒恒¶ 
:PROPERTIES:
:PERSID: QTWAUT1811
:END:

恒。敬宗時擢書判拔萃科。¶ 

** 對毀方瓦合判¶ 
:PROPERTIES:
:TITID: QTWTIT14908
:PERSID: QTWAUT1811
:END:

** 　太學博士教冑子毀方瓦合司業以為非訓導之本不許¶ 
:PROPERTIES:
:TITID: QTWTIT14908
:PERSID: QTWAUT1811
:END:

敬業服勤。冀聞立身之本。傳經作誡。寧違從衆之規。惟彼國庠。典夫冑子。以為公侯之允。自伐淹中。謂其禮樂之家。難為人下。故毀方瓦合。承聖人之情。使慕賢容衆。臻儒者之旨。正唯弟子可學。何慮成均見非。¶ 

* 林逢¶ 
:PROPERTIES:
:PERSID: QTWAUT1812
:END:

逢。敬宗時人。¶ 

** 宰臣等請聽政表¶ 
:PROPERTIES:
:TITID: QTWTIT14909
:PERSID: QTWAUT1812
:END:

<pb:NFKB_QTW_p0740-19a>

臣等聞王者之孝不可與士庶同。萬幾不可以逡巡曠。典策所載。古今必然。伏惟皇帝陛下出震纘圖。體乾御極。荷祖宗之丕烈。啟運祚於雍熙。自大故以來。孝思罔極。天地以之慘戚。臣庶以之震駭。而節文有變。遺旨無違。伏乞稍抑哀懷。俯親庶政。冀使生靈獲泰。日月重明。臣忝列台司。謬參樞務。無任懇悃之至。¶ 

** 第二表¶ 
:PROPERTIES:
:TITID: QTWTIT14910
:PERSID: QTWAUT1812
:END:

臣某言。伏以萬幾事繁。不可久曠。今則披瀝血誠。乞親庶政。聖情哀塞。未允愚衷。夙夜兢憂。是再陳啟。伏惟皇帝誕受欽明。夙成睿哲。道光王室。運屬承天。而孝感因心。悲摧過毀。一自國故。殆逾半旬。誠四海哀號。如喪考妣。而萬靈禺若。未覩乾坤。伏冀思繼體之大猷。棄執哀之小節。行帝王代天之法。破曾閔匹夫之情。特抑哀懷。俯躬朝政。宗廟之業。永遂和寧。社稷之靈。知其允答。况事非為已。道本徇公。仰惟聖慈。俯塞㣥望。臣等叨逢景運。獲列樞衡。昧死竭愚。布露丹懇。伏紙隕越。庶垂天鑑。¶ 

** 第三表¶ 
:PROPERTIES:
:TITID: QTWTIT14911
:PERSID: QTWAUT1812
:END:

臣伏奉大行皇帝知陛下至性自天。恐陛下執哀過毀。上¶ 
<pb:NFKB_QTW_p0740-20a>
惟九廟之重。下念萬務之殷。故遺詔丁寧。俾遵舊典。今百辟卿士。禺然在庭。瞻望清光。巳七日矣。固陳誠請。猶未允從。內外憂惶。莫知所出。臣聞大孝之本。繼志為難。酌禮之情。尚中為貴。是以哀迷期數。哭泣有常。俯而就之。聖人所重。知難繼也。君子不為。伏願少抑哀情。仰遵禮命。以副神祇之望。以安億兆之心。光祖業於無窮。流德化於天下。凡在臣子。孰不悲戴。不任哀懇誠切之至。¶ 

** 第四表¶ 
:PROPERTIES:
:TITID: QTWTIT14912
:PERSID: QTWAUT1812
:END:

臣某等言。伏以萬幾事重。遺旨難違。再獻表章。上塵旒扆。精誠徒竭。天意未迴。內外遑遑。人神企望。臣聞王者之孝。異於匹夫。禮不相沿。道資適變。向承平之代。故殷帝宅憂而不言。遇有事之時。則周王未葬而誓衆。况今戎車猶駕。邊候多虞。兩河之寇盜雖除。百姓之瘡痍未合。亂者思理。危者求安。天下嗷嗷。正在今日。誠宜抑其至性。以副㣥心。成先帝之大功。繼中興之盛業。豈可寢苫啜泣。庶政闕然。九廟之靈何報。萬方之望何塞。臣等職參樞近。誠切邦家。若陛下未忍臨軒。尚持前志。臣等有死而已。不敢奉詔。不勝哀迫懇切之至。¶ 

<pb:NFKB_QTW_p0740-21a>

** 第五表¶ 
:PROPERTIES:
:TITID: QTWTIT14913
:PERSID: QTWAUT1812
:END:

臣聞樹之元后。以牧蒸人。猶日月之照臨。不可以少曠。如天地之覆育。不可以暫虧。故歷代明王。取鑒於此。必屈已以徇物。遂抑哀而從宜。期為彞章。行於往古。聖心哀迫。未體至公。㣥臣憂疑。罔知所措。伏惟皇帝陛下溫恭允塞。邁德文明。承二百年之丕圖。當十三聖之大業。生靈所屬。負荷不輕。豈宜直(疑)貌棘心。蹈小節而自遂。寶符神噐。委大計而未臨。且萬幾事殷。九有望切。運當克構。政在惟新。禺禺蒼生。日有所冀。伏乞皇帝以安黎庶為念。以保社稷為心。對越上元。克揚顧命。俯從人願。用答天休。臣之慺慺。實在於此。况萬國將至。七月非遙。須務山陵。以申孝敬。在於營奉。不可曠違。抑有前規。固無徇已。伏惟特膺順變。允叶情文。抑至性而副㣥誠。略小善而章大道。則天下幸甚。宇內和寧。臣等生忝明時。位當樞軸。敬同㣥品。重啟宸嚴。悃愊之誠。至於死請。¶ 

** 第六表¶ 
:PROPERTIES:
:TITID: QTWTIT14914
:PERSID: QTWAUT1812
:END:

臣等昧死上表以陳。備竭肝膈。聖情超遠。未蒙聽覽。臣等中謝。臣等謬膺燮贊。猥奉恩私。未迴日月之光。是負股肱¶ 
<pb:NFKB_QTW_p0740-22a>
之寄。豈臣心不忠。無能感寤。今者萬幾之曠。四海同憂。禺禺衆心。不安寢食。以陛下聽政之期未[:#AS-8864:⿺克寸]。執喪之志尚堅。臣等當伏閤叫閽。殞身碎首。所期宸鑒。下察微誠。不勝迫切之至。¶ 

** 第七表¶ 
:PROPERTIES:
:TITID: QTWTIT14915
:PERSID: QTWAUT1812
:END:

臣等言。今月日已後。累陳七表。請御萬方。忽蒙宣旨。尚未聽許。臣等驚怖。不知所裁。敢徵前言。以奉萬一。伏惟漢朝諸帝。文稱明聖。而著易月之典。以為後代之法。光武以降。迄於我唐。繼有睿哲之君。不無明聖之主。豈皆乏殷宗之孝。豈盡無陛下之心。但以所守者祖考之丕圖。所臨者生靈之重事。不敢徇其已以屈萬姓。不欲申其志以葢百王。具在典謨。莫得逾越。况元和已前十一聖矣。皆以孝理。化於萬國。迭承次守。無議改縗。大行皇帝恭承昌緒。亦遵前訓。當陛下舊規或墜。忠言莫從。遠棄漢文之風烈。近乖先帝之遺躅。獨徇一時之至性。臣恐掩祖宗之舊儀。不足以流範。越大行之性度。不足以揚名。夫喪以敬為上。哀亦次之。著在禮經。陛下之所鑑也。伏惟以社稷為心。以邦國為念。以奉山陵為至敬。以安社稷為至勤。薄曾閔之非名。纂¶ 
<pb:NFKB_QTW_p0740-23a>
堯舜之盛業。副中外之丹款。濟蒼生之血誠。臣等慺慺。不寧寢食。况臣等備任宰衡。時逢昌運。答先朝之眷遇。承陛下之文明。伏乞俯察愚心。允茲㣥望。期於得請。昧死上陳。今樞務之目。曠廢已久。朝野心惑。人祇望切。安可盤桓。更延時日。伏乞更賜允許。以慰上下億兆之誠。立俟聖諭。晷刻是望。¶ 

* 劉敦儒¶ 
:PROPERTIES:
:PERSID: QTWAUT1813
:END:

敦儒。寶歷中官起居郎。¶ 

** 覆四陵七廟禮例奏¶ 
:PROPERTIES:
:TITID: QTWTIT14916
:PERSID: QTWAUT1813
:END:

朝拜陵寢。禮經無文。列聖相沿。久為故事。就中四陵。尤乖典禮。請如太常所奏。其二太子廟。謹按禮記云。殤於無後者。從祖祔食。又曰。王不祭殤[:#AS-FDA1:●]。又曰。有陰厭。有陽厭。陰謂嫡殤也。注云。為宗子之殤祭於奧。爾雅云。西南隅謂之奧。此明幼殤而死。故祭於祖廟陰闇之處也。陽厭謂祭庶殤也。疏云。祭於宗子之家。祖廟之內。當室顯露之處。故曰陽厭。所以明嫡庶也。過焉以往。則不祭也。伏以惠昭太子位登諸門[:#AS-FBEE:●]專。業當主鬯。親則高祖神堯皇帝之宗子。屬則於皇帝為伯祖父。雖禮文於旁親無服。而骨肉之恩。不移於宗¶ 
<pb:NFKB_QTW_p0740-24a>
子。若坎室於德宗皇帝廟內西南隅。遷祔神主。以特牲展祭。不舉樂。無折俎。去元酒。不告利成。庶合古禮。若准魏晉故事。即晉愍懷太子殤太子哀太孫仲太孫。皆於祖廟北墉置陰室。歲時祔饗。以至親盡。今伏以國家變三代之典。從東漢之制。九廟既有周殿之隘。一室難修處奧之儀。况別廟陰室。具為變禮。依前享獻。於事為宜。其廟請不廢。禮官或云。惠昭太子棄東宮之日。已過殤年。若合祼享宜同祭。臣以為古處於奧。今祀於廟。雖不以成人而別。以合過殤之禮矣。又或云。若以成人。合有主後。臣以為惠昭太子裔嗣皆在宮中。若未勝冠。自宜抱奠。文以同姓為尸者。今但令宗正官屬主奠。即雅符祀典矣。其文敬太子。生非繫本之重。歿有追命之榮。今於皇帝為曾叔祖。非大功之親。禮經為庶。而服屬已遠。列於常祀。實為非經。請依太常所奏。又隱太子以下神主。或累朝嫡嗣。或聖代名藩。今其子孫。皆居列土。因緣食祿。亦謂承家。各令自列廟祧。用申嚴配。臣伏詳開元中勅。諸贈太子有後者。咸令自主其祭。今請復行此制。各使子孫奉迎神主。歸祔私廟。庶別子為祖。符列國不祧之尊。遠裔傳家。聞聖王教孝之典。其無後之¶ 
<pb:NFKB_QTW_p0740-25a>
廟及真順皇后神主。即請依太常所奏。其贈奉天皇帝贈承天皇帝神主。既有常號。禮不可黷。葢王者不享於下士。諸侯不敢祖天子之義。縱有主後。法不當祭。亦請依太常所奏。¶ 

* 皇甫亮¶ 
:PROPERTIES:
:PERSID: QTWAUT1814
:END:

亮官汴州刺史。¶ 

** 尉氏尉裵景昇考詞¶ 
:PROPERTIES:
:TITID: QTWTIT14917
:PERSID: QTWAUT1814
:END:

考秩已終。言歸有日。千里無代步之馬。三月乏聚糧之資。食惟半菽。室如懸磬。苦心清節。從此可知。不旌此人。無以激勸。¶ 

* 仲無頗¶ 
:PROPERTIES:
:PERSID: QTWAUT1815
:END:

無頗。文宗朝宏文館學士。¶ 

** 氣毬賦(以圓實之形可貴為韻)¶ 

:PROPERTIES:
:TITID: QTWTIT14918
:PERSID: QTWAUT1815
:END:

氣之為毬。合而成質。俾騰躍而攸利。在吹噓而取實。盡心規矩。初因方以致圓。假手彌縫。終使滿而不溢。苟投足之有便。知入門而無必。時也廣塲春霽。寒食景妍。交爭競逐。馳突喧闐。或略地以丸走。乍淩空以月圓。可轉之功。混成之會。雖無侶而是匹。諒有皮之足貴。傅毛非取。奚資蔚矣¶ 
<pb:NFKB_QTW_p0740-26a>
之文。實腹可嘉。且養浩然之氣。觀夫渾兮無覆。瑰若有形。方勞擊觸。曾匪遑寧。其升木也。許子之瓢始挂。其墜地也。魏王之瓠斯零。懼欲擠於溝壑。將不出於戶庭。智不待乎扃鎖。妙乃存乎苞裹。堅彊斯致。雖吐納之在君。蘊蓄為功。信盈虛而自我。念修完之是急。如穿鑿之忘(一作不)可。勿懷棄擲。委質操持。舍之則藏。豈凝滯之興誚。蘇而復上。猶輕舉之可思。彼跳丸之與蹴踘。又何足以加之。¶ 

* 柳喜¶ 
:PROPERTIES:
:PERSID: QTWAUT1816
:END:

喜。文宗朝為宏文館學士。會昌時官左司員外郎。¶ 

** 日浴咸池賦(以漲海增輝金烏發色為韻)¶ 

:PROPERTIES:
:TITID: QTWTIT14919
:PERSID: QTWAUT1816
:END:

海日赫赫。出暘谷以騰輝。過咸池而浴色。宛轉波動。迴還影側。昭晰兮泉源漸沸。掩映兮津涯乍黑。紅光下射。疑萍實之欲沉。赤氣上浮。訝林雲之不息。當其玉漏未盡。金波正凝。背崦嵫而六龍騁騖。望穹蒼而三足飛騰。經厚地而休光暫匿。連巨浸而暖氣潛蒸。當晷度之未至。信輝赫之徒增。洎夫良夜欲闌。繁星漸沒。轉紅輪於沙礫。濯朱輝於溟渤。映龍川之華洞。照天壇而秀發。遠岸燭燿而乍明。長波蹙縮而未歇。觀其蕩水府。滌踆烏。重輪輝煥而增潤。雙¶ 
<pb:NFKB_QTW_p0740-27a>
翼翩翻而盡濡。勢動雲端。運規規而未止。影搖波底。潛赫赫而不渝。逝矣莫及。皦然可望。照蜃樓於圻岸。寫蛟室於溟漲。由是發五色。煥九圍。歷渤澥而羲和整馭。映島嶼而光耀傍飛。碧浪沸騰。罷浴貞明之質。洪漣瀰漫。難留畏愛之輝。時也天地漸分。雲霞屢改。違細柳而已遠。拂扶桑而猶在。聊將出地。辭潤澤於波瀾。從此麗天。布輝華於寰海。既而逈出崟岑。高懸萬尋。杲杲而光無停晷。炎炎而色欲流金。始素波而將滌。倏黃道而是臨。信終古而不昧。長曜景於天心。¶ 

* 鄭魴¶ 
:PROPERTIES:
:PERSID: QTWAUT1817
:END:

魴。寶歷時人。¶ 

** 禹穴碑銘序¶ 
:PROPERTIES:
:TITID: QTWTIT14920
:PERSID: QTWAUT1817
:END:

惟帝世聖時。必有符命。在昔黃帝始受河圖而定王籙。宓羲得神蓍而垂皇策。堯配璇璣玉衡以齊七政。舜繼成六德。文王獲赤雀丹書而演道定謨。予亦以謂禹探鬼[:#AS-FBEE:●]申穴。得開世之符。而成厥水功。夫神人合謀而行變化。天地定位。陰陽潛交。五行迭王。斗建司節。岳尊山而瀆長川。乃至日星雷風。禎祥祕奧。三綱五紀。萬樂百禮。人人物物。各由厥¶ 
<pb:NFKB_QTW_p0740-28a>
生。無非元功冥持。至數脗合。以及之者。王者奉天而行。故聖神焉。帝王焉。彼聖如仲尼。有德而無應。故位止於旅人。福弗及生靈。乃歎曰。鳳鳥不至。河不出圖。吾已矣夫。然後知元命者軒。告命者羲。受命者唐與虞。成命者禹。備命者文。仲尼不受命。乃假人事而言。故有宗予之說。後代無作焉。立言者一仁義以束世教。瞽瞶蚩蚩。使絕其非望。法業之外。存而不論。予讀夏書無是說。司馬子長自叙。始云登會稽。探禹穴。不然。萬禩何傳焉。惑矣蒼山之瀦呀如淵。如陵徙谷遷。此中不騫。雨洗煙空。咸[:#AS-FBED:●]今然莫窮。噫。實禹跡之所始終。唐興二百八祀。寶歷庚午秋九月。予從事於是邦。感上聖遺軌。而學者無述。作禹穴碑。廉察使舊相河南公見而銘之。¶ 

