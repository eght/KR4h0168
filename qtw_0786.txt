#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0785-28a> 
#+PROPERTY: JUAN 0786
欽定全唐文卷七百八十六¶ 

<pb:NFKB_QTW_p0786-01a>

* 溫庭筠¶ 
:PROPERTIES:
:PERSID: QTWAUT1974
:END:

庭筠本名岐。字飛卿。太原人。數舉進士不第。徐商鎮襄陽。署為巡官。歷方城隋縣尉卒。¶ 

** 再生檜賦¶ 
:PROPERTIES:
:TITID: QTWTIT15930
:PERSID: QTWAUT1974
:END:

檜有再生之瑞。天符聖運之興。挺松身而鱗皴迥出。布栢業而杳藹相承。隨道既窮。則沒身於亂土。唐朝將建。故發德於休徵。原夫日將興而幽暗皆明。君應期而纎微必表。生於枯朽。證受命於敗德之時。長則繁華。示寶祚於延慶之兆。想夫拔陳根而已茂。聳修幹以方妍。凌朝而還宜宿露。向晚而尢稱新煙。以狀而方。生荑之枯楊若此。以理而喻。易葉之僵柳昭然。效殊祥以示後。願眾瑞而居先。嘉其擢本旁榮。抽條迥秀。歷朱夏而彌盛。冒霜雪而不朽。應昌業於龍潛之際。豈曰無心。彰聖德於虎視之前。孰云虛受。徒觀夫載光紫府。效祉皇家。竦亭亭之柯葉。擢鬱鬱之輝華。可以播之於萬古。可以流之於四遐。是知歷數歸唐。禎祥啟聖。何厚地之朽木。報上天之明命。殘陽未落。宮庭之林藪忽生。明月初懸。玉砌之桂華復盛。矧夫貞節獨異。高¶ 
<pb:NFKB_QTW_p0786-02a>
標自持。散芳氣而微風乍動。入重陰而宿鳥猶疑。葢天所贊也。亦神以化之。客有生遇明時。身蒙至德。窮勝負於朕兆。慕休祥於邦國。敢獻賦以揚榮。遂布之於翰墨。¶ 

** 錦鞵賦¶ 
:PROPERTIES:
:TITID: QTWTIT15931
:PERSID: QTWAUT1974
:END:

闌裏花春。雲邊月新。耀粲織女之朿足。嬿婉嫦娥之結璘。碧繶緗鈎。鸞尾鳳頭。鞻稱雅舞。履號遠遊。若乃金蓮東昏之潘。寶屧臨川之江姬。匍匐非壽陵之步。妖蠱實苧蘿之施。羅韈紅蕖之豔。豐跗皜錦之奇。凌波微步瞥陳王。既蹀躞而容與。花塵香跡逢石氏。[:#AS-8BE1:●]窈窕而呈姿。擎箱回津。驚蕭郎之始見。李文明練。恨漢后之未持。重為系曰。瑤池仙子董雙成。夜明簾額懸曲瓊。將上雲而垂手。顧轉盼而遺情。願綢繆於芳趾。附周旋於綺楹。莫悲更衣牀前棄。側聽東晞珮玉聲。¶ 

** 答段柯古贈葫蘆管筆狀¶ 
:PROPERTIES:
:TITID: QTWTIT15932
:PERSID: QTWAUT1974
:END:

庭筠累日來洛水寒疝。荊州夜[:#AS-84CB:●]。筋骸莫攝。邪蠱相攻。蝸睕傷明。對蘭缸而不寢。牛腸治[:#AS-84CB:●]。嗟藥錄而難求。前者伏蒙雅賜葫蘆筆管一莖。久欲含詞。聊申拜貺。而上池未效。下筆無聊。慚怳沈吟。幽懷未敘。然則產於何地。得自誰人。¶ 

<pb:NFKB_QTW_p0786-03a>

而能絜以裁筠。輕同舉羽。豈伊蓍草。空操九寸之長。何必靈芝。獨號三株之秀。但曾藏戢冊省。永貯仙居。却笑遺民。遷茲佳種。惟應仲履。忽壓煩聲。豈常見己墮遺犀。仍抽直幹。青松所築。漆竹藏珍。足使玳瑁慚華。琉璃掩耀。一枚為貴。豈異陸生。三寸見珍。遂兼揚子。謹當刊於巖竹。寘以郊翰。隨纎管而為牀。擬凌雲而作屋。所恨書裙寡媚。釘帳無功。實靦凡姿。空塵異貺。庭筠狀。¶ 

** 答段成式書七首¶ 
:PROPERTIES:
:TITID: QTWTIT15933
:PERSID: QTWAUT1974
:END:

庭筠白。節日僮幹至。奉披榮誨。蒙賚易州墨一挺。竹山奇製。上蔡輕煙。色奪紫帷。香含漆簡。雖復三臺故物。貴重相傳。五兩新膠。乾輕入用。猶恐於潛曠遠。建業尫羸。韋曜名方。即求雞木。傅元佳致。別染龜銘。恩加於蘭省郎官。禮備於松櫺介婦。汲妻衡弟。所未窺觀。廣記漢儀。何嘗著列。矧又元洲(闕)上苑青瑣西垣。讐字猶新。疑籤尚整。帳中女史。猶襲青香。架上仙人。常持縹祑。得於華近。辱在庸虛。豈知夜鶴頻驚。殊慚志業。秋虵屢綰。不稱精研。惟憂痗物虛投。蠟盤空設。晉陵雖壞。正握銅兵。王詔徒深。誰磨石硯。捧受榮荷。不任下情。庭筠再拜。¶ 

<pb:NFKB_QTW_p0786-04a>

昨夜安東聽倡。牖北追涼。柟枕才欹。蘭缸未艾。縹繩初解。紫簡仍傳。麗事珍繁。摛華益贍。雖則竟山充貢。握槧堪書。五丸二兩之精英。三輔九江之清潤。葛龔受賜。稱下士難求。王粲著銘。想遐風易遠。俱苞(闕)盡入(闕)遺逸皆存。纎微悉舉。鷃觀鵬運。豈識逍遙。鯢入鮒居。應嗟坎窞。願承謦欬。以啟愚蒙。庭筠狀。¶ 

伏蒙又抒沖襟。詳徵故事。蒼然之氣。仰則彌高。毖彼之泉。汲而增廣。方且驚神裭魄。寧惟衿甲投戈。素洛呈祥。翠媯垂貺。龜字著象。鳥英含華。至於漢省五丸。武都三善。仲宣佳藻。既詠浮光。張永研工。常稱點漆。逸少每停質滑。長康常務色輕。(闕)乃韋書知為宋畫。荀濟提兵之檄。磨盾而成。息躬覆族之言。削門而顯。敢恃蛙井。猶望鯤池。不任慚伏宗仰之至。庭筠狀。¶ 

竊以童山不秀。非鄒衍可吹。眢井無泉。豈耿恭不拜。墨尢之事。謂之獲麟。筆聖之言。翻同倚馬。靜思神運。不測冥搜。亦有自相里而分。豈公輸所削。流輝精絹。假潤清泉。銘著李尢。書投蘇竟。字憂素敗。不長飛揚。(闕)研蛀胎而合美。配馬滴以成章。更率荒蕪。益慚疎畧。庭筠狀。¶ 

<pb:NFKB_QTW_p0786-05a>

驛書方來。言泉更湧。高同泰畤。富類敖倉。怯蒙叟之大匪。駭王郎之小賊。尢有(闕)中巧製。廟裏奇香。徵上黨之松心。識長安之石炭。馬黔靡用。龜食難知。窺虞器以成奢。(闕)梁刑而嚴罪。便當北面。不獨棲毫。庭筠狀。¶ 

庭筠閱市無功。持撾寡效。(闕)蝸睆傷明。庸敢撫翼鵷鵬。追蹤驥騄。每承函素。若涉滄溟。亦有叢[:#AS-917A:⿰虫祭]尚存。箋餘可記。至於縗從墨制。既禦秦兵。綬匪舊儀。仍傳漢制。張池造寫。蔡碣舍舒。荷新滏之恩。空沾子野。發冶城之沼。獨避元規。窘類頡羹。辭同格[:#AS-8BED:⿰⻟卞]。其為愧怍。豈可勝言。庭筠狀。¶ 

昨日浴籤時光風亭小宴。三鼓方歸。臨出捧緘。在酲忘答。亦以蚳蝝久罄。川瀆皆隕。豈知元化之盃。莫能窮竭。季倫之寶。益更扶疎。雖有瀚海疊石。須陽水號。煙城倥詠。剩出青松。惡道遺蹤。空留白石。扇裏止餘烏牸。屏間正作蒼蠅。豈敢猶彎楚野之弓。尚索神亭之㦸。謹當焚筆。不復操觚矣。庭筠狀。¶ 

** 謝襄州李尚書啟¶ 
:PROPERTIES:
:TITID: QTWTIT15934
:PERSID: QTWAUT1974
:END:

某啟。某櫟社凡材。蕪鄉散質。殊無績效。堪奉恩明。曷當紫極牽裾。丹墀載筆。顧循虛淺。實過津涯。豈知畫舸方遊。俄¶ 
<pb:NFKB_QTW_p0786-06a>
昇於桂苑。蘭扄未染。已捧於芝泥。此皆寵自昇堂。榮因著錄。勵鴻毛之質。託羊角之高風。日用無窮。常仰生成之德。時來有自。寧知進取之規。競惕彷徨。莫知所喻。末由陳謝。攀戀空深。¶ 

** 謝紇干相公啟¶ 
:PROPERTIES:
:TITID: QTWTIT15935
:PERSID: QTWAUT1974
:END:

某啟。某材謝梗柟。文非綺組。閒關千里。僅為蠻國參軍。荏苒百齡。甘作荊州從事。寧思羽翼可勵。風雲豈知。持彼庸疎。栖於宥密。迴顧而漸離緇垢。冥昇而欲近煙霄。榮非始圖。事過初願。此皆揚芳甄藻。發跡門墻。邱門用賦之年。相如入室。楚國命官之日。宋玉登臺。一日光陰。百生輝映。末由陳謝。伏用競惶。¶ 

** 上蔣侍郎啟二首¶ 
:PROPERTIES:
:TITID: QTWTIT15936
:PERSID: QTWAUT1974
:END:

某聞有以疎賤而間至貴者。古人之所譏笑。有以單外而蘄末契者。君子之所兢戒。何則。無因以至。豈庸辨其妍媸。有為而然。曾不計於能否。有談嘲異狀。詭激常姿。希彼顧贍。斯為衒造。則亦受嗤於識者。見詆於通人者矣。抑又聞三月而行。士人之常準。十年乃字。女子之常期。永為干世之心。厥有後時之嘆。某尋常爵里。謬嗣盤盂。離方遁圓。因¶ 
<pb:NFKB_QTW_p0786-07a>
陋成寡。亦嘗研窮簡籀。耽味聲詩。頗識前修之懿圖。葢聞長者之餘論。顓愚自任。并介相忘。質文異變之方。驪翰殊風之旨。粗承師法。敢墜緹緗。伏以侍郎宏繼濟之機謀。運搜羅之默識。思將菲質。來挂平衡。遂揚南紀之清源。謹効東皋之素謁。越石父彼何人也。夙佩遺文。趙臺卿敢欺我哉。敬承餘烈。輙以常所為文若干首上獻。¶ 

某聞朔禽違雪。海鳥知風。苟曰含靈。咸思擇地。况乎謬窺墳素。常稟盤盂。從師於洙泗之間。擢跡於湘江之表。能不成周問道。先詣伯陽。故絳侍言。惟從叔向。伏惟侍郎稟生成之秀。窮先哲之姿。言成訓謨。信比暄燠。某率茲孤植。勔彼單家。持擊缶之凡音。嗣操琴之舊事。於是持撾自警。割席相徵。味謝氏之膏腴。弄顏生之組繡。勞神焦慮。消日忘年。雖天分不多。尚慚於風雅。而人功斯極。劣近於謳歌。頃常撰刺門人。投書齊帥。蒙垂盼飾。致在褒稱。既而文圃求知。神州就選。遂得生芻表意。腐帚生姿。永言棲託之懷。不在翾飛之後。今者商飇已扇。高壤蕭衰。楚貢將來。津塗悵望。高堂有念。末路增悲。願持款啟之心。先偵生成之施。倘或洛陽种暠。猶記姓名。建業張逵。方宏采拾。則百靈斯畢。¶ 

<pb:NFKB_QTW_p0786-08a>

一顧為榮。謹以新詩若干首上獻。延露蚩聲。皇華下調。有慚狂瞽。不稱仁私。無任依投之至。¶ 

** 上裴相公啟¶ 
:PROPERTIES:
:TITID: QTWTIT15937
:PERSID: QTWAUT1974
:END:

某啟。聞効珍者先詣隋和。蠲養者必求倉扁。苟無懸解。難語奇功。至於有道之年。猶抱無辜之恨。斯則沒為癘氣。來撓至平。敷作冤聲。將垂不極。此亦王公大人之所慷慨。義夫志士之所歔欷。某性實顓蒙。器惟頑固。纂修祖業。遠愧孔琳。承襲門風。近慚張岱。自頃爰田錫寵。鏤鼎傳芳。占數遼西。橫經稷下。因得仰窮師法。竊弄篇題。思欲紐儒門之絕帷。恢常典之休烈。俄屬覊孤牽軫。藜藿難虞。處默無衾。徒然夜嘆。修齡絕米。安事晨炊。既而覊齒侯門。旅遊淮上。投書自達。懷刺求知。豈期杜摯相傾。臧倉見嫉。守土者以忘情積惡。當權者以承意中傷。直視孤危。橫相陵阻。絕飛馳之路。塞飲啄之塗。射血有冤。呌天無路。此乃通人見愍。多士具聞。徒共興嗟。靡能昭雪。竊見元宗皇帝初融景命。遽惻宸襟。收拭瑕疵。申明枉結。劉丞相導揚優詔。蘇許公潤色昌謩。五十年間。風俗敦厚。逮及翔泳未安其所。雨暘不得其和。匹夫匹婦之吁嗟。一聚一鄉之幽鬱。欲期昭泰。¶ 

<pb:NFKB_QTW_p0786-09a>

必仰陶鈞。某進抱疑危。退無依據。暗處囚拘之列。不沾渙汗之私。與煨燼而俱捐。比昆蟲而絕望。則是康莊並軌。偏哭於窮途。日月懸空。獨鄣於豐蔀。伏以相公致堯業裕。佐禹功高。百姓咸被其仁。一物不違於性。倘或在途興嘆。解彼右驂。彈劍有聞。遷於代舍。瞻風自卜。與古為徒。此道不誣。貞明未遠。謹以文賦詩各一卷。率以抱獻。縑緗儉陋。造寫繁蕪。干冒尊高。無任惶灼。¶ 

** 上令狐相公啟¶ 
:PROPERTIES:
:TITID: QTWTIT15938
:PERSID: QTWAUT1974
:END:

某聞邱明作傳。必受宣尼。王隱著書。先依庾亮。或情憂國士。或義重門人。咸託光陰。方成志業。抑又聞棄茵微物。尚軫晉君。壞刷小姿。每干齊相。豈繫効珍之飾。葢牽求舊之情。某邴第持囊。嬰車執轡。旁徵義故。最歷星霜。三千子之聲塵。預聞詩禮。十七年之鉛槧。尚委泥沙。敢言蠻國參軍。纔得荊州從事。自頃藩牀撫鏡。校府招弓。戴經稱女子十年。留於外族。稽氏則男兒八歲。保在故人。藐是流離。自然飄蕩。呌非獨鶴。欲近商陵。嘯類斷猿。况隣巴峽。光陰詎幾。天道如何。豈知蕞陋之姿。獨隔休明之運。今者野氏辭任。宣武求才。倘令孫盛緹油。無慚素尚。蔡邕編錄。獲偶貞期。¶ 

<pb:NFKB_QTW_p0786-10a>

微迴謦欬之榮。便在陶鈞之列。不任靦冒彷徨之至。¶ 

** 上崔相公啟¶ 
:PROPERTIES:
:TITID: QTWTIT15939
:PERSID: QTWAUT1974
:END:

某聞石苞覊賤。早遇何曾。魏武尊高。猥知徐晃。其後咸成閒氣。訖立鴻勳。簡冊增輝。尊彞動彩。則道惟熙載。皆資甄藻之時。德邁賡歌。必用搜羅之道。是以皇綱克序。茂範咸凝。某荊氏凡材。雕陵散質。謬傳清白。實守幽貞。矍圃彎弓。何能中鵠。邱門用賦。尋恥雕蟲。常患荒蕪。殊非挺拔。依劉薦禰。素乏梯航。慕呂攀嵇。全無等級。分甘終老。莫有良期。既而竊仰洪鈞。來窺皎鏡。墳壚下土。敢望頒形。甕盎頑姿。寧希鑒貌。豈謂不遺孤拙。曲假生成。拔於泥滓之中。致在煙霄之上。遂使龍門奮發。不作窮鱗。鸎谷翩翻。終陪逸翰。此則在三恩重。吹萬功深。空乘變律之機。未得捐軀之兆。豈可猶希鼓鑄。更露情誠。伏念良馬嘶風。非堪伏皁。饑鷹刷羽。終恥棲籠。誠知豢養之恩。頗有飛翔之志。而又專門有暇。曾習政經。閉戶無營。因窺吏事。既辨張湯之鼠。深知子產之魚。書劍彷徨。年光[:#AS-8BE1:●]忽。徒思効用。無以為資。倘蒙再扇薰風。仍宣厚澤。庶使晏嬰精鑒。獲脫於在途。[:#AS-8C6B:●]蔑微班。得昇於收器。纔聞謦欬。便是扶搖。¶ 

<pb:NFKB_QTW_p0786-11a>

** 上首座相公啟¶ 
:PROPERTIES:
:TITID: QTWTIT15940
:PERSID: QTWAUT1974
:END:

某聞舉不違宗。得於王濟。近因其族。聞自謝元。雖通人與善之規。亦前哲睦親之道。某謬參華緒。得庇餘陰。固己鯉庭蒙翼長之恩。阮巷辱心期之許。遂得遷肌改骨。擁本揚英。則窮鳥入懷。靡求他所。覊禽繞樹。更託何枝。昨者膏壤五秋。川塗萬里。遠違慈訓。就此窮棲。將卜良期。行當杪歲。通津加嘆。旅舍傷懷。相公河潤餘津。雲行廣施。調羹之味。未及宗親。育物之餘。希沾幼弱。倘或假一言之甄發。隨百蟄之昭蘇。庶令葛藟之陰。均其煦育。椒聊之實。遂彼扶疎。成鍾儀操樂之規。寬顧悌拜書之戀。下情無任。¶ 

** 上宰相啟二首¶ 
:PROPERTIES:
:TITID: QTWTIT15941
:PERSID: QTWAUT1974
:END:

某聞日麗於天。洪纎必及。月離於畢。枯槁皆蘇。斯則推彼無私。彰於大信。苟關於宰匠。咸仰以生成。其或潤接西郊。流金未已。光承北陸。豐蔀猶深。則亦分作窮人。甘為棄物。歲華超越。京洛風塵。忽爾號咷。固非阮籍。泫然沾灑。不為楊朱。畧亡靦冒之辜。惟以哀矜為主。伏念三餘簡墮。六尺伶俜。臨濟輝華。昔懸陳榻。洛陽覉旅。今造膺門。己驚於自葉流根。敢望於裒多益寡。但以謝家故墅。事屬臨川。陸氏¶ 
<pb:NFKB_QTW_p0786-12a>
先疇。名遷好畤。同氣雖均於昭泰。連枝或累於榮枯。是以更就洪鈞。來呈瑣質。雖戴逵之弟。志尚無聞。而何準之兄。恩輝已遍。豈宜苟希河潤。更望餘波。投驥尾以容身。執豚蹄而望歲。然則迹同袁子。質異山郎。梓柱雲楣。獨居蝸舍。綺襦紈袴。巳臥牛衣。若乃清旦問安。長筵稱壽。貂璫畢集。少長俱來。膏沐之餘。則飛蓬作鬢。銀黃之末。則青草為袍。莫不顧影包羞。填膺茹嘆。倘或王庭辨貴。許厠九疑。京縣坐曹。令懸五色。校於同列。未越彞章。則衞館遺孤。常聞出涕。山陽舊曲。不獨傷心。誓將居必在勤。行惟鞭後。潛知寄託。所望於江州。必効忠貞。得酬於吏部。無任惶懼之至。某聞仁祖乘流。先知彥伯。張憑植棹。正值劉惔。豈惟俄頃遭逢。抑亦初終汲引。當其覊遊臨汝。旅泊丹徒。遐思謦欬之音。杳絕煙雲之路。苟無直道。將委窮途。何異於懸水揚音。九弄有潺湲之曲。嚴霜戒節。兩欒含清越之儀。某融襟蟻術。造跡龍門。三千子之聲塵。曾參講席。十七年之鉛槧。夙預元圖。而性稟半癡。機無兩可。收堯羝而寡術。舉舜鳳以無緣。使何準之兄。皆為梓。戴逵之弟。獨守蓬茅。至於詞藻辛勤。儒林積習。自期燕笥。不愧秦臺。伏以相公周輅¶ 
<pb:NFKB_QTW_p0786-13a>
輪轅。虞琴節奏。早振經邦之業。果敷華國之姿。伊尹安危。本同於兆庶。深源行止。必繫於興衰。既而放跡戎軒。遺榮畫室。劉尹秣陵之柳。尚有清風。召公陝服之棠。空留美蔭。竊聞謠詠。即付樞衡。是以負笈趨塵。贏糧載路。願奏書於台席。思撰履於侯門。倘張禹尊高。猶為戴榮說禮。鄭元嚴毅。便令服慎聞詩。敢嘆朝飢。誠甘夕死。加以旅途勞止。末路蕭條。不無悽惻之懷。豈只覊離為主。仰瞻旌棨。如望蓬瀛。不任懇迫之至。¶ 

** 為人上裴相公啟¶ 
:PROPERTIES:
:TITID: QTWTIT15942
:PERSID: QTWAUT1974
:END:

某聞瘦馬依風。悲皆感土。秋鷹厲吻。飢即投人。能知豢養之恩。頗識歸飛之兆。是以臺卿瀝懇。先告孫賓。越石棲身。惟親晏子。觀賢達始終之趣。察古今行止之規。必有良知。願諧依託。某伶俜弱植。憔悴孤根。詞林無渙水之文。官路乏甘陵之黨。每持疎拙。久謝紛華。既而曳履侯門。經時不遇。牽裾憲府。越月而昇。九衢獨愧於迷津。五省纔霑於掌庾。相公初締鄭棟。甫潤殷林。寧知蕞陋之姿。首在陶甄之列。拔於郎吏。委在絃歌。元日縱囚。殊無異政。清晨探賊。未報殊恩。豈期遽露精誠。猶煩鼓鑄。近者私門集釁。同氣貽¶ 
<pb:NFKB_QTW_p0786-14a>
災。孀幼流離。關河綿邈。淚變萇宏之血。髮同園客之絲。萬里銷魂。孤燈弔影。葢生人之大痛。行路之同悲。泉壤長辭。何緣取决。人琴併絕。不得申哀。端居則有愧簪纓。乞告而曾無事例。又以孔懷酷遠。先塋非遙。永言龜告之期。遂在蟈鳴之月。倘解其所任。契彼私心。絕緬冒於官曹。獲優遊於教義。孤誠所願。九死如歸。其或念以艱虞。難於罷免。亦有虛閒散秩。不漏於幽微。終鮮之悲。無慚於顯晦。伏增哀迫懇款之至。¶ 

** 上鹽鐵侍郎啟¶ 
:PROPERTIES:
:TITID: QTWTIT15943
:PERSID: QTWAUT1974
:END:

某聞珠履三千。猶憐墜屨。金釵十二。不替遺簪。苟興求舊之懷。不顧窮奢之飾。亦有河南撰刺。徵彼通家。虢畧移書。期於倒屣。志亦求於義合。理難俟於言全。某菅蒯凡姿。邾滕陋族。釋耕耘於下邑。觀禮樂於中都。然素勵顓蒙。常耽比興。未逢仁祖。誰知風月之情。因夢惠連。或得池塘之句。莫不冥搜刻骨。默想勞神。未嫌彭澤之車。不嘆萊蕪之甑。其或嚴霜墜葉。孤月離雲。片席飄然。方思獨往。空亭悄爾。不廢閑吟。強將麋鹿之情。欲學鴛鴦之性。遂使幽蘭九畹。傷謠諑之情多。丹桂一枝。竟攀援之路斷。豈直牛衣有淚。¶ 

<pb:NFKB_QTW_p0786-15a>

蝸舍無煙。此生而分作窮人。他日而惟稱餓隸。頃者萍蓬旅寄。江海覊遊。達姓字於李膺。獻篇章於沈約。特蒙俯開嚴重。不陋幽遐。至於遠泛仙舟。高張妓席。識桓溫之酒味。見羊祜之襟情。既而哲匠司文。至公當柄。猶困龍門之浪。不逢鸎谷之春。今日俯及陶鎔。將裁品物。輒申丹慊。更竊清陰。倘一顧之榮。將迴於咳唾。則陸沈之質。庶望於騫翔。永言進退之塗。便決榮枯之分。如翩翻賀鷰。巢幙何依。觳觫齊牛。釁鐘將遠。苟難窺於數仞。則永墜於重泉。空持擁篲之情。不識呌閽之路。不任懇迫之至。¶ 

** 上封尚書啟¶ 
:PROPERTIES:
:TITID: QTWTIT15944
:PERSID: QTWAUT1974
:END:

某跡在泥途。居無紹介。常思激勵。以發湮沈。素稟顓愚。夙躭比興。因得誅茅絕頂。薙草荒田。默想勞神。冥搜刻骨。遂使崇朝覽鏡。壯齒成衰。暇日欹冠。元髫變白。望將蕪菲。來貢文明。伏遇尚書秉甄藻之權。盡搜羅之道。誰言凡拙。獲預恩知。華省崇嚴。廣庭稱獎。自此鄉閭改觀。瓦礫生姿。雖楚國求才。難陪足跡。而邱門託質。不負心期。一旦推轂貞師。渠門錫社。顧惟孤拙。頻有依投。今者正在窮途。將臨獻歲。曾無勺水。以化窮鱗。俯念歸荑。猶憐棄席。假劉公之一¶ 
<pb:NFKB_QTW_p0786-16a>
紙。達彼春卿。成季布之千金。沾於下士。微迴咳唾。即變昇沈。羇旅多虞。窮愁少暇。不獲親承師席。躬拜行臺。輕冒尊顏。伏增惶懼。¶ 

** 投憲丞啟¶ 
:PROPERTIES:
:TITID: QTWTIT15945
:PERSID: QTWAUT1974
:END:

某聞古者窮士求知。孤臣薦拔。或三歲未嘗交語。或一言便許忘年。奇偶之間。彼何相遠。則運租船上。便獲甄才。避雨林中。俄聞託契。此又無由自致。不介而親者也。某洛水諸生。甘陵下黨。曾遊太學。不識承宮。偶到離庭。始逢种暠。懸蘆照字。編葦為資。遂竊科名。纔沾祿賜。常恐澗中孤石。終無得地之期。風末微姿。未卜棲身之所。侍郎議合機彖。望逼台衡。每敘㣥才。常推直道。昨者攝齊邱里。撰刺膺門。伏蒙清誨垂私。溫言假煦。內惟孤賤。急被輝華。覺短羽之陵飈。似窮鱗之得水。今者方祗下邑。又隔嚴扃。誰謂避秦。翻同去魯。佇見漢朝朱博。由憲長以登庸。願同晉室徐寧。因縣僚而遷次。下情無任。¶ 

** 上裴舍人啟¶ 
:PROPERTIES:
:TITID: QTWTIT15946
:PERSID: QTWAUT1974
:END:

某自東道無依。南風不競。如擠井谷。若泛滄溟。莫知投足之方。不識棲身之所。孫嵩百口。繫以存亡。王尊一身。困於¶ 
<pb:NFKB_QTW_p0786-17a>
賢佞。伏念濟絕氣者。命為神藥。起僵屍者。號曰良醫。自頃常奉緒言。每行中慮。猥將瑣質。貯在宏襟。今則阮路與悲。商歌結恨。牛衣夜哭。馬柱晨吟。一笈徘徊。九門深阻。敢持幽款。上訴隆私。伏以舍人十六兄法上聖之規。行古人之道。俯敦中外。不陋幽沈。跡在層霄。足有排虛之計。身居大艑。寧無濟溺之方。伏在庭除。希聞謦欬。下情無任。¶ 

** 上蕭舍人啟¶ 
:PROPERTIES:
:TITID: QTWTIT15947
:PERSID: QTWAUT1974
:END:

某啟。某聞孫登之獎嵇康。[:#AS-8C6B:●]薎之逢叔向。葢亦仙凡自隔。豈惟流品相懸。雖三秀鮮華。終難苟得。而一言輝發。因此相期。曷嘗不仰企前修。追懷逸躅。豈期陋質。偶竊貞規。某器等缾筲。居惟嶺嶠。徒然折簡。非孔門之詞。率爾中科。忝劉繇之第。殷硎協律。(闕)頃因同籍。遂及論交。竊示裏言。奉揚嚴旨。張司空汲引。先及陸機。楊丞相銓衡。竟遺劉炫。實亦義同得祿。榮甚登門。伏以舍人川瀆降靈。星辰効祉。所冀陶鈞之日。不忘簪屨之餘。報不先期。竊比齊門座客。情非自外。欲為顧氏家丞。徒自捐軀。安能報德。下情伏增依託。¶ 

** 上學士舍人啟二首¶ 
:PROPERTIES:
:TITID: QTWTIT15948
:PERSID: QTWAUT1974
:END:

<pb:NFKB_QTW_p0786-18a>

某聞七桂希聲。契冥符於淥水。兩欒孤響。接元暎於清霜。感達真知。誠參神妙。其有不待奔傾之狀。寧聞擊考之功。亦有芝砌流芳。蘭扃襲馥。已困彫陵之彈。猶驚衛國之弦。而暗達明心。潛申讜議。重言七十。俄變於榮枯。曲禮三千。非由於造詣。始知時難自意。道不常艱。某荀鐸搖車。邕琴入爨。委悴倌人之末。摧殘膳宰之前。不遇知音。信為棄物。伏以學士舍人陽葩搴秀。夏采含章。靜觀行止之規。已作陶鈞之業。遂使枯魚被澤。病驥追風。永辭平坂之勞。免作窮途之慟。恩如可報。雖九死而奚施。軀若堪捐。豈三思而後審。下情無任。¶ 

某步類壽陵。文慚渙水。登高能賦。本乏材華。獨立聞詩。空尊詣道。在蜀郡而惟希狗監。泝河流而未及龍門。常嘆美玉在山。但揚異彩。更恐崇蘭被逕。每隔殊榛。徒自沈埋。誰能攀擷。一旦雕於敏手。佩以幽襟。免使琳慚。寧貽蕙嘆。潛虞末路。未有良期。今乃受薦神州。爭雄墨客。空持硯席。莫識津塗。既而臨汝運租。先逢謝尚。丹陽傳教。取覓張憑。輝華居何準之前。名第在冉耕之列。俄生藻繡。便出泥沙。誰言獻輅車軨。先期畢命。猶懼吹竽樂府。未稱知音。倘更念¶ 
<pb:NFKB_QTW_p0786-19a>
毛輶。終思翼長。贖彼在途之厄。仍遺生芻。脫於鳴坂之勞。兼貽半菽。平生企望。終始依投。不任感恩干冒之至。¶ 

** 上杜舍人啟¶ 
:PROPERTIES:
:TITID: QTWTIT15949
:PERSID: QTWAUT1974
:END:

某聞物乘其勢。則篲汜畫塗。才戾於時。則荷戈入棘。必由賢達之門。乃是坦夷之逕。是以陸機行止。惟繫張華。孔闓文章。先投謝眺。遂得名高洛下。價重江南。惟彼歸荑。同於拾芥。某弱齡有志。中歲多虞。模孝綽之辭。方成牋奏。竊仲任之論。始解言談。猶恨日用殊多。天機素少。揆牛涔於巨浸。持蟻垤於維嵩。曾是自強。雅非知量。李郢秀奉揚仁旨。竊味昌言。豈知沈約扇中。猶題拙句。孫賓車上。欲引凡姿。進不自期。榮非始望。今者末塗怊悵。覊宦蕭條。陋容須託於媒揚。沈痼宜蠲於醫緩。亦嘗臨鉛信史。鼓篋遺文。頗知甄藻之規。粗達顯微之趣。倘使閣中撰述。試傳名臣。樓上妍媸。暫陪諸隸。微迴木鐸。便是雲梯。敢露誠情。輒干牆仞。¶ 

** 上吏部韓郎中啟¶ 
:PROPERTIES:
:TITID: QTWTIT15950
:PERSID: QTWAUT1974
:END:

某識異旁通。才無上技。幸傳丕訓。免墜清芬。衡軛相逢。方悲下路。弦弧未審。可異前朝。郭翻無建業先疇。稽紹有滎陽舊宅。故人為累。僅得[:#AS-8274:⿰⺨者]肝。薄技所存。殆成雞肋。分陰屢¶ 
<pb:NFKB_QTW_p0786-20a>
轉。尺涕難收。仲宣之為客不休。諸葛之娶妻怕早。居惟數畝。不足棲遲。智効一官。靡能沾沃。荒凉散社。流寓窮途。高堂之甕社難充。下澤之津蹊可見。竊以棄茵懷舊。尚動深仁。投釣言情。猶牽末契。敢將幽懇。來問平衡。昇平相公簡翰為榮。巾箱永祕。頗垂敦獎。未至陵夷。倘蒙一話姓名。試令區處。分鐵官之瑣吏。厠鹽醬之常僚。則亦不犯脂膏。免藏縑素。豈惟窮猿得木。涸鮒投泉。然後幽獨有歸。永託山濤之分。赫曦無恥。免干程曉之門。進退彷徨。不知所喻。¶ 

** 上蕭舍人啟¶ 
:PROPERTIES:
:TITID: QTWTIT15951
:PERSID: QTWAUT1974
:END:

某啟。某聞周公當國。東伐淮夷。陸抗持權。北臨江漢。或陳師鞠旅。或築室反耕。然後王府圖功。台庭陟恪。猶垂壯烈。尚播雄圖。屬者邊塞失和。羌豪俶擾。煙塵驟起。烽燧相連。犬牙秦雍之疆。蠆尾河汾之地。雖登壇授鉞。屢選中權。而禁暴安人。殊無上策。相公手捐相印。腰佩兵符。威不搴旗。信惟盈缶。莫不周勤體物。煦嫗垂仁。足食足兵。俄成於富庶。惟風及雨。立致於生成。今者再振萬機。重宣五教。方從易簡。及表優崇。凡列陶鎔。咸增抃賀。從此[:#AS-82F9:⿰罇]彞著德。鐘鼎流芳。四海遐瞻。共卜歸還之兆。一陽初建。便當霖雨之期。¶ 

<pb:NFKB_QTW_p0786-21a>

某忝預恩知。實踰倫等。¶ 

** 為前邕府段大夫上宰相啟¶ 
:PROPERTIES:
:TITID: QTWTIT15952
:PERSID: QTWAUT1974
:END:

某聞欒氏垂恩。延於十世。屈生罹譴。不過三年。雖行一切之科。宜聽九刑之訴。某謬因門蔭。獲忝朝私。雖位以恩遷。而官由政舉。累經重事。皆立微勞。頃年初忝邕南。頗常弊。事皆條奏。不敢曠官。冰蘖自居。膏腴不染。南蠻俶優。邊徼先聞。始事詳觀。飛章備述。黃伯選根基深固。溪洞酋豪。準詔懷來。署之軍職。李蒙妄因非罪。忽使誅鋤。某離任之初。濫稱遺愛。伍營校隊。千里農桑。呌譟盈途。牽留截鐙。爰從初任。以至罷還。不戮一夫。聞於眾聽。其後既經焚蕩。又遣統臨。糠籺不充。菅蓬自覆。曾無祿賜。惟抱憂危。至無尺絹貫緡。以為歸費。及蒙罪狀。煥在絲綸。以為徒忝官常。曾無制置。且經營甫爾。物力未周。拜疏將行。替人俄至。仰恩波而不浹。駐官局以何由。懦怯請兵。才非將帥。今者九州徵發。萬里喧騰。憑賊請鋒。己至城下。則以三千土著。眾寡如何。兩任經年。曾無掩襲。雖有煙塵之候。不踰朝貢之州。無勞北軍。己自抽退。伏念至德建中之際。長虵大豕之間。願報國恩。盡縻家族。松楸未拱。帶礪猶存。顧慙無用之軀。¶ 

<pb:NFKB_QTW_p0786-22a>

旋漏不私之貸。僑居乞食。蓬轉萍飄。生作窮人。死為醜鬼。伏惟相公業開伊呂。朗鏡臨人。運值堯湯。平衡宰物。伏乞錄其勳舊。假以生成。免令家廟豐碑。尚垂蟲篆。秋庭陋巷。長設雀羅。戀闕傷魂。臨途結欷。無任懇迫。¶ 

** 上崔大夫啟¶ 
:PROPERTIES:
:TITID: QTWTIT15953
:PERSID: QTWAUT1974
:END:

伏承己踐埋輪。光膺弄印。夙承知遇。欣賀伏深。大夫二十三兄銑社光輝。珠庭宅慶。居方可裕。秉直無從。誠宜便捨圭符。來調鼎鼐。而乃芝田挺秀。不許於三農。蕙畝流芳。寧同於百卉。伏想嵇山靈爽。鏡水澄明。仰止尊高。居然勝絕。隱貧居而坐聞絲管。調仙家而行有旌旗。竊料己飾廉車。行離郡界。高風在律。爽氣盈軒。未窮皋壤之秋。己領江山之秀。瞻望恩顧。攀結倍深。¶ 

** 牓國子監¶ 
:PROPERTIES:
:TITID: QTWTIT15954
:PERSID: QTWAUT1974
:END:

右。前件進士所納詩篇等。識畧精微。堪裨教化。聲詞激切。曲備風謠。標題命篇。時所難著。燈燭之下。雄詞卓然。誠宜牓示眾人。不敢獨專華藻。並仰牓出。以明無私。仍請申堂。並牓禮部。咸通七年十月六日。試官溫庭筠牓。¶ 

