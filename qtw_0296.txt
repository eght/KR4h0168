#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0295-19a> 
#+PROPERTY: JUAN 0296
欽定全唐文卷二百九十六¶ 

<pb:NFKB_QTW_p0296-01a>

* 馬懷素¶ 
:PROPERTIES:
:PERSID: QTWAUT0509
:END:

懷素字惟白。潤州丹徒人。舉進士。又應制舉。登文學優贍科。開元初為戶部侍郎。加銀青光祿大夫。累封常山縣公。三遷祕書監兼昭文館學士。卒年六十。贈潤州刺史。諡曰文。¶ 

** 請編錄典籍疏¶ 
:PROPERTIES:
:TITID: QTWTIT06513
:PERSID: QTWAUT0509
:END:

南齊巳前墳籍。舊編王儉七志。已後著述。其數盈多。隋志所書。亦未詳悉。或古書近出。前志闕而未編。或近人相傳。浮詞鄙而猶記。若無編錄。難辨淄澠。望括檢近書篇目。并前志所遺者。續王儉七志。藏之祕府。¶ 

* 呂令問¶ 
:PROPERTIES:
:PERSID: QTWAUT0510
:END:

令問。元宗時人。¶ 

** 駕幸芙蓉園賦¶ 
:PROPERTIES:
:TITID: QTWTIT06514
:PERSID: QTWAUT0510
:END:

紫禁彤庭兮二月春。戲蝶流鶯兮百處新。借問此來遊幸所。是日芳菲最惹人。乘桂苑之春晚。值芳林之雨霽。徵聲都尉之門。召舞平陽之第。的瓅綵仗。逶迤羅袂。兩兩相看步搖簪。一一共鬬承雲髻。鳴鑾漸出。轉佩相從。仙宮萬戶。¶ 

<pb:NFKB_QTW_p0296-02a>

層城九重。綵扇似月。從騎如龍。奏清笳於楊柳。下天葢於芙蓉。灞川宛轉。秦郊騎錯。北極儀鳳之樓。南隣隱豹之崿。入紅園而移步輦。俯綠池而卷行幕。鳴管則嬌鳥不飛。拂簟則輕花自落。留連帳殿。彌望帷宮。水搖搖而岸花紫。烟微微而野樹紅。鳴文鷁於波面。奏嬌鸎於掌中。千鍾獻堯之酒。五絃歌舜之風。日落前溪。雲垂後殿。陌上氣合。花間露泫。徐飛睿藻。再融神眄。㣥公既奏栢梁文。萬乘方迴瑤池醼。¶ 

** 金莖賦(以日華川上動為韻)¶ 

:PROPERTIES:
:TITID: QTWTIT06515
:PERSID: QTWAUT0510
:END:

惟漢武皇。聖謨洋溢。英徽振於[:#AS-92F9:⿰帛⿱丿糸]古。洪德協於元吉。騰休聲。馳茂實。掩八紘以稱大。御六龍而首出。雖端拱之無為。常鍊奇以永日。於是乎訊殊方之士。考靈仙之術。張皇臺殿。恢拓宮室。飛廉之觀既成。長年之宮巳畢。乃金莖之仙掌。承沆瀣之精華。歘聳擢以橫漢。屹岧亭而出霞。珠盤上開。疑天半之懸日。丹莖直指。若峯蓮之秀花。崛然雙立。巍乎造天。紛爌爌以照野。赫奕奕而燭川。晴朝有日兮金鏡相射。清夜無雲兮銀露自圓。屑瓊蕊以充餌。噏玉英以延年。想王喬之再覩。乘羽服以蹁躚。思王母之一至。拖霓裳¶ 
<pb:NFKB_QTW_p0296-03a>
以嬋娟。鍊液之法斯在。心金之術攸傳。觀其逈出囂塵。孤高巃嵸。錯金盤於龍鳳。曳浮光於螮蝀。長風激而自清。震雷驚而不動。亦可以納虛澹之間曠。遺代俗之煩總。然而仙在物表。君居人上。物表者不可以苟求。居上者不可以自放。虛信神君之語。徒蓄長生之望。求師入海。終貽欒大之誅。書帛飯牛。卒受文成之誑。竟迷情於虛誕。亦何補於崩喪。則知履道者守國以正直。失德者納人於邪妄。向使武皇不謬於茲道。亦可以冠百王以為尚也。¶ 

** 掌上蓮峯賦(以題為韻)¶ 

:PROPERTIES:
:TITID: QTWTIT06516
:PERSID: QTWAUT0510
:END:

眾山邐迤。曾何足仰。未若太華。崒為之長。削成三峯。壁立千丈。伊昔太虛。結而為山。伊昔巨靈。拓而為掌。擘開元象。崛起厚壤。當少陰而德合秋成。據丁酉而氣⺡[:#AS-FBED:●]圅金爽。深沉其色。菡萏其狀。雲霞不映而其勢彌雄。塵露將裨而其高靡讓。掌形仙蹠。石容天壯。雖造次於自然。若鐫磨於意匠。晦夕霧而㣥峰乍隱。煦朝陽而眾壑相向。由是考圖籍高為四嶽之先。盼靈奇勢出九天之上。若乃雲搖羽葢。鶴掛飛泉。危峯並吐。巨掌高懸。異蓬萊之鼇泛海。若崑崙之柱承天。清露將零。小為盤而仰漢。陽烏假道。疑覆日之孤蓮。¶ 

<pb:NFKB_QTW_p0296-04a>

不但子先之霓裳時見。羊公之石榻仍全。況乎運啟皇家。應河源而誕聖。豈比詩歌周德。美嵩甫之生賢者哉。既而嵐氣霽媚。烟光晚濃。林巒一色。巖崿千重。想清虛而可覩。歎攀陟兮無從。歌曰。苔逕滑兮石無蹤。道不可得。仙不可逢。儻賜一丸生羽翼。願輕舉於三峯。¶ 

** 襄華貫洪河賦¶ 
:PROPERTIES:
:TITID: QTWTIT06517
:PERSID: QTWAUT0510
:END:

太極經始。純坤傾東。勢以嶽鎮。氣以川融。於是靈闢襄華。象開洪濛。橫大野以中豁。夾洪河而北崇。爾其沓嶂無際。連波方永。噴激萬里。迴合千嶺。總崤圅之氣象。壓秦晉之封境。山同河潤。上騰雲雨之祥。水與時清。下倒巖巒之影。若乃騁遠望。馮層城。秋爽元氣。朝昇大明。偉連天之浩汗。壯發地之崢嶸。翠岫屏擁。澄瀾砥平。疑白虹飲壑而半隱。似寒雲抱塞而初橫。及夫俯臨迫察。詭麗雄悍。峻勢危而不騫。靈源注而常滿。積陰騰氣。與嵐色而相鮮。爍日生霞。連榮光而不斷。觀其蓄含精秀。孕育風霆。應會昌運。發揚炳靈。茂賢傑于間出。翊邦家而永寧。況乎山積鴻休。川流景福。明徵祥瑞。幽贊化育。此其所以配乾坤。此其所以稱嶽瀆。豈徒玩夫縈帶委注。箕開翼張。巍巍峩峩。滔滔湯湯。¶ 

<pb:NFKB_QTW_p0296-05a>

於天之峻極。赴海之靈長而巳。士有圭竇強學。金門獻賦。困陶侃之無津。恥孫宏之不遇。覽襟帶而增氣。追聖賢而遐慕。想劉公之歎。微禹其魚。感吳子之言。在德為固。義由景行。仰高山而自慙。志切朝宗。與大海而同注。倘餘潤之波及。期變化於雲路。¶ 

** 雲中古城賦¶ 
:PROPERTIES:
:TITID: QTWTIT06518
:PERSID: QTWAUT0510
:END:

正北曰并。有唐作京。密近戎狄。張皇甲兵。尹也總居守之任。將也當節制之名。故卒乘輯睦。而王都肅清。於是斷武誼。按亭燧。電轉前旌。風飄橫吹。楊葉箭的。蓮花劍騎。下代郡而出雁門。抵平城而入胡地。挾纊稱暖。投醪必醉。則知撫之者誠難。用之者不易。是時陰閉㣥山。寒彫眾木。川平塞逈。冰飲霜宿。慷慨乎大荒。倘佯乎遊目。區脫潛遁。屠耆懾逐。訴古城之謂何。傳魏家之所築。伊昔晉京板蕩。海縣沸騰。不有所命。將何以興。王師赫怒。爰整其旅。霧集雲屯。龍驤鳳舉。棄萬里之沙漠。傍五原之風土。肇為此都。實惟太祖。夫其規典章。辨封疆。池桑乾之水。苑秦城之牆。百堵齊矗。九衢相望。歌臺舞榭。月殿雲堂。開儒士於璧沼。貯美人於玉房。翕習沸渭。熒熒煌煌。取威定霸。於是乎在。施令¶ 
<pb:NFKB_QTW_p0296-06a>
作法。罔或不臧。武破六州之內。文宅三川之陽。何其壯也。既而年代倏忽。市朝遷徙。干戈鼙鼓之雄。綺羅絲竹之美。孰不烟散雨絕。沙埋灰委。樹名歡而詎存。鳥稱樂而俱死。危堞既覆。高墉復夷。寥落殘徑。依稀舊墀。榛棘蔓而未合。苔蘚紛乎相滋。伏熊鬬贙。騰麕聚麋。常鳴悍鷩。乍嘯愁鴟。不可勝紀。但令人悲。胡風起兮馬嘶急。漢月生兮雁飛入。可憐久戍人。懷歸空佇立。有客志遠才雄。秉義由衷。負詩書禮樂之用。蘊蕭曹魏邴之風。虜庭高枕。河源鑿空。霜犯髩而先白。塵染顏而少紅。三為都護。五掌元戎。益封而廣國。事利而業崇。獨見淩雲而作賦。誰言坐樹而論功者哉。¶ 

** 府庭雙石榴賦(以平生少年日為韻)¶ 

:PROPERTIES:
:TITID: QTWTIT06519
:PERSID: QTWAUT0510
:END:

公府洞谿。㣥木羅生。歷眾芳而選妙。得雙榴之美名。擢質森聳。垂陰淒清。埽危階之數級。蔭閒庭之四平。夾砌駢羅。則東西表賓主之位。與時消息。則寒暑任榮枯之情。故其異影同庇。芬芳對出。夏景焯而開花。秋氣結而成實。剖之則珠彩輝掌。捧之則金光照日。其生也。雖雜居幽逕之蘭。其用也。亦閒若雕盤之栗。若乃當公務之總。偶訟庭之要。爰趨爰揖。或長或少。皆指而稱曰。彼石榴之所生。何託根¶ 
<pb:NFKB_QTW_p0296-07a>
之至妙。俯環廓之迴合。拂危簷之窈窱。類甘棠之勿翦。人縱去而猶思。若李樹之無言。蹊自成而不召。是以固其根幹。美其華耀。乍開軒而翠彩重合。甫褰帷而紅榮四照也。或曰。物惡近以招累。事貴遠而克全。空遁幽以獨美。抱甘香而自捐。豈比夫善生者託仁以遠害。能壽者輔道以延年。是以蒙君子之惠渥。故終保夫自然。¶ 

** 駕幸天安宮賦¶ 
:PROPERTIES:
:TITID: QTWTIT06520
:PERSID: QTWAUT0510
:END:

卓哉有唐之開元也。拉五帝而軼三王。灑雲雨之霶澤。炯日月之重光。惠及豚魚。則鳥獸咸若。化被草木。則行葦不傷。爾其尚節儉。反貞淳。照之如日。育之如春。猶以為震出而亨。則隨方而東狩。豫順以動。則因時而西廵。非以肆志放欲。葢乃觀風勞人。於是乎天子乃命㣥僚。考吉日。升玉輦。馳清蹕。霍濩沸湧。鏗訇洋溢。龍輿馳地。杳空山而自鳴。紅旗照天。轉洛橋而半出。若乃宸襟遠覽。睿賞遐宣。則野泛佳氣。樹生彩烟。過澠池而懷古。入傅巖而想賢。覽唐墟之遺跡。嘉舜風之慨然。白雲初飛。澡秋思於汾水。黃河一變。濯聖慮於秦川。是以問年德。恤惸獨。望秩山浸。肆覲㣥牧。屬車所止。罔不清肅。乃有邑老田父。進而歌曰。歲既稔¶ 
<pb:NFKB_QTW_p0296-08a>
而時清。我后來兮應天行。東都士庶扶輪送。西土諸侯掃地迎。君之德兮德無有。路旁勞賚皆牛酒。乘輿一至長安城。千秋萬歲南山壽。¶ 

** 對官門誤不下鍵判¶ 
:PROPERTIES:
:TITID: QTWTIT06521
:PERSID: QTWAUT0510
:END:

** 　安上門應閉主者誤不下鍵¶ 
:PROPERTIES:
:TITID: QTWTIT06521
:PERSID: QTWAUT0510
:END:

門闥洞開。國都以赫。禁鑰崇設。王府則有。茲率厥典。欽乃攸司。重城建扃。安上題牓。當天衢以南豁。臨帝庭而北峙。上以發皇明之壯觀。下乃備他盜之非常。瞻彼主司。或殊善閉。闔而不鑰。已彰慢藏。開而不鍵。誰測深意。但人同於失。雖有類於茅茹。法貴從寬。尚未方於莧陸。若謂一時有誤。須稽錯失之由。必當外戶不扃。寧累升中之化。請捨小過。無傷大猷。幸未深於滅耳。庶無勞於噬臍。¶ 

** 對馬驚師徒判僕氏為御馬驚師徒小却監軍糾為無勇僕氏遂死之或誄其功監軍請寘於理誄者執云非罪¶ 
:PROPERTIES:
:TITID: QTWTIT06522
:PERSID: QTWAUT0510
:END:

將執御乎。必使能者。伎苟有素。失乃非愆。僕氏御戎。豈其敗績。六藝之末。尚勤夫子之言。十乘之先。遂執王良之轡。¶ 

<pb:NFKB_QTW_p0296-09a>

既而師貞以律。騎勇爭鋒。外強中乾。忽陸離而莫制。大軍小將。却遷延而欲奔。非馬其人。異叔牂之沒怨。有矢在肉。知賁父之非罪。圉人以告。誠合誄之。正也不欺。將子無怒。¶ 

** 對陂防判¶ 
:PROPERTIES:
:TITID: QTWTIT06523
:PERSID: QTWAUT0510
:END:

** 　甲秉權決去陂水人相傳云有兩黃鵠云陂當復甲以惑眾劾之眾云自決陂之後飯我豆食羹芋魁科不服罪¶ 
:PROPERTIES:
:TITID: QTWTIT06523
:PERSID: QTWAUT0510
:END:

秉國之權。非賢奚可。因人所利。君子不奪。甲為政者。異於是乎。以為畜水不流。竭之何害。豈知舊防是要。罷之或損。且川浸藪澤。殖物於是乎生。蒲魚稻粱。為利於是乎博。濟人理國。職此之由。潰塘涸源。過孰斯盛。葢藏或寡。純固則盈。割鱻厭粱。空思於舊貫。飯豆煮芋。奚取於訛言。愚謂載以既陂。政可遵於夏訓。廢而興謗。事無取於漢臣。此則有過能改。彼當內訟自直。無往不復。傳者何傷。聊以抒憂。未為惑眾。甲自不典。人無匪彞。輒欲笞之。末由也已。¶ 

* 宋溫璩¶ 
:PROPERTIES:
:PERSID: QTWAUT0511
:END:

溫璩。元宗時人。¶ 

** 哀皇后哀冊文¶ 
:PROPERTIES:
:TITID: QTWTIT06524
:PERSID: QTWAUT0511
:END:

<pb:NFKB_QTW_p0296-10a>

維開元六年歲次戊午夏五月甲午朔三日景申。哀皇后裴氏梓宮啟自先殯。將遷祔於恭陵之山塋。禮也。皇上御寰區而翼翼。纂洪緒而親親。感上仙於周嗣。痛未從於虞嬪。攀鶴駕於終古。贈鷖輅而增新。時無遠而惟吉。物有容而必陳。纂芳佇思。徵幽寄神。載揚清懿之烈。爰屬有司之臣。其詞曰。¶ 

月麗雲昇。靈叶爽馮。鄉茂族。晉邑丕承。土厚河廣。祥發慶膺。公侯必復。紱冕攸興。艮精兌象。宜家化國。昌冑延和。榮門誕德。淑問不已。柔風允塞。素里揚英。清閨仰則。一人元良。萬邦大本。天作之合。興能烈壺。家本楙於漢封。地先歸於晉衮。主饋旌善。賀酒騰歡。承暉養德。奉景訪安。搖金羽之熲熲。結環珮之珊珊。賁日月之光色。妙靈象而無端。含章握文。敬微慎獨。崇法服於翬組。接懿筐於蠶簇。覲皇英而上親。祗宵燭而下睦。庶無違於信順。期有憑於福靈。忽虧光於輪月。奄落彩於前星。爽仁壽於偕老。遘夭禍而斯丁。瞻神宇之惟漠。感靈衣之靡形。驚迴風於虛殿。宿眾鳥於空庭。顧長御以揮涕。甘自殉於山扃。制歷時而遽終。情徇節而恆苦。草驕春而繞砌。蟲吟秋而入戶。限百刻之¶ 
<pb:NFKB_QTW_p0296-11a>
不延。調六脉其誰顧。嗚呼哀哉。殂謝緬其永久。氣節漫以流換。感窀穸之冥漠。軫皇情以淒歎。稽舊章之典禮。崇新命之綸渙。濟天地而德合。綜神靈而道貫。嗚呼哀哉。日吉兮辰良。玉佩兮金章。命騏校以進駕。翊龍輈而上驤。伐靈鞉於河鼓。建參旗於太常。號宮女之嗷嗷。遣使臣之皇皇。騰魚軒兮背北渚。亂鳳管兮越南岡。當赫曦之畏日。如徙靡之秋光。望層城而不返。遵厚夜而何長。嗚呼哀哉。神理惟昧。萬物同宅。人生有終。駟馬過隙。訊虞妃於前古。聞賓帝於在昔。感伊洛於山川。懷靈仙之顯迹。彼宵形兮天壤。云誰固兮金石。惟彤管之芳輝。與青史而無斁。嗚呼哀哉。¶ 

* 權寅獻¶ 
:PROPERTIES:
:PERSID: QTWAUT0512
:END:

寅獻。元宗時冠氏尉。終臨淮太守。¶ 

** 對鄉貢進士判¶ 
:PROPERTIES:
:TITID: QTWTIT06525
:PERSID: QTWAUT0512
:END:

** 　鄉舉(一作貢)進士至省求考秀才考功不聽求訴不巳¶ 
:PROPERTIES:
:TITID: QTWTIT06525
:PERSID: QTWAUT0512
:END:

拔茅稱吉。大易至言。刈楚飛音。詩人起詠。進士以鋪翰振藻。見舉於鄉閭。文麗筆精。允光於省闥。據才雖稱片王。無狀須依一名。出敬梓之鄉。但論進士。入握蘭之署。旋求茂¶ 
<pb:NFKB_QTW_p0296-12a>
才。名異奏名。事便迂僻。訴非訴禮。義甚乖踈。瞻乎不巳之詞。何哉無狀之繆。請依鄉舉。謂充公途。¶ 

** 對鬯酒不供判¶ 
:PROPERTIES:
:TITID: QTWTIT06526
:PERSID: QTWAUT0512
:END:

** 　太常申博士請鬱鬯酒光祿以久無匠人且金草不知所出不造祠部亦以為禮有沿廢不允所請寺執見著唐禮豈得不行祠部云藉田準令兼給廩犧藉田今或不供犧亦廢用酒無鬱鬯於事何闕寺猶固執¶ 
:PROPERTIES:
:TITID: QTWTIT06526
:PERSID: QTWAUT0512
:END:

五帝殊功。不相襲樂。三王異俗。豈同常禮。是以因事立制。則制施而下從。量時署官。乃官修而人理。苟有其闕。誰執其[:#AS-8B70:⿰⺅⿱⿰夭夭心]。且祭天饗神。太常攸主。鬱人酒正。光祿是司。率彼舊章。博士諸供而有裕。顧瞻新職。匠人久廢而何憑。夫以誠敬無文。精靈不測。若昭之以明德。聽之以和聲。則澗谿沼沚之毛。可羞宗廟。潢汙行潦之水。堪薦鬼神。且虧季蘭之誠。何必鬱金之草。況國家光膺駿命。克享天心。合昭穆以潔精。下神祗而誠感。酌至元之酒。七廟孔修。奏無聲之樂。六宗攸序。所以鬱鬯之禮。見遺而不行。金草之司。有文而且闕。省司含香推妙。起草稱工。酌一人之心。是言沿廢。引¶ 
<pb:NFKB_QTW_p0296-13a>
三推之令。遽比兼供。藉田既不供犧牲。造酒何煩供鬱鬯。禮雖見著。令式空存。請從祠部之言。無聽太常之執。¶ 

* 韓覃¶ 
:PROPERTIES:
:PERSID: QTWAUT0513
:END:

覃。揚州兵曹參軍。開元朝入為麗正院校書。遷萊州別駕。坐誣告刺史流遠方。¶ 

** 諫營建中都表¶ 
:PROPERTIES:
:TITID: QTWTIT06527
:PERSID: QTWAUT0513
:END:

臣聞古者明王之制也。史書過。瞽誦詩。公卿諫。士傳言。庶人謗於道。商旅議於市。然後君得聞其過失而後改之。見義而從之。所以永有天下者也。陛下不以臣不肖。忝在學士。敢不竭忠盡節。有隱避乎。詩曰。靡不有初。鮮克有終。老氏曰。慎終如始。則無敗事。曩者韋氏稱制。萬邦憂惶。實賴陛下神武。克復社稷。其初也。賤珍寶。禁奢華。罷土功。敦樸素。革眾弊。代天工。垂拱無為。凝心虛靜。追踪堯舜。比德羲軒。天下禺禺。傾耳注目。喜遇非常之主。復在於今日矣。康哉之歌。復聞於黎庶矣。奈何易未幾。而又興建中都乎。畜於閑廏數倍乎。溺於聲色無極乎。耽於遊畋不節乎。營為繕造眾多乎。都邑課稅煩劇乎。不省[:#AS-FDA1:●]國之風。因循覆車之軌。天下失望。四海驚嗟。朝野心知。而懼罪鉗口。以斯¶ 
<pb:NFKB_QTW_p0296-14a>
統御天下。豈所謂可久可大之業耶。且自歷代之君。皆欲建萬代之業。使子孫長有天下者也。豈使子孫傾覆天下者哉。子孫若覺所行必將敗[:#AS-FDA1:●]。則必恐懼不敢為之矣。以[:#AS-FDA1:●]國之主。自謂必不[:#AS-FDA1:●]也。然後至於敗[:#AS-FDA1:●]也。存國之君。恐懼必將[:#AS-FDA1:●]也。然後至於不[:#AS-FDA1:●]也。易曰。知進退存[:#AS-FDA1:●]得喪。而不失其正者。其惟聖人乎。又曰。其[:#AS-FDA1:●]其[:#AS-FDA1:●]。繫於包桑。此言懼[:#AS-FDA1:●]。獲堅固也。管仲曰。古之隳國家失社稷者。非故且為之也。有樂焉。不知其陷於惡也。陸凱曰。有道之君。以樂樂人。無道之君。以樂樂身。樂人者其樂彌長。樂身者不久而[:#AS-FDA1:●]。惟陛下居安慮危。在得圖失。防患於無形之始。慎禍於纖微之初。念管仲之至言。棄少樂而存社稷。覽陸凱之篤論。思樂人而彌長也。禮記曰。孟夏之月。無有壞隳。無起土功。無發大眾。無伐大樹。昔魯夏城中邱。春秋書之。垂為後戒。今建國都。乃長久之大業也。犯天下之大禁。襲春秋之所諱。詩曰。畏天之怒。不敢戲豫。孝經曰。理國者不敢侮於[:#AS-844C:⿰魚眾]寡。而况於士人乎。今不恤庶人之擾而建都國。不畏上天之怒而長戲豫。棄安就危。棄存就[:#AS-FDA1:●]。棄易就難。棄約就奢。而欲永有天下。恐不可得也。但恐頃年巳來。水旱不節。¶ 

<pb:NFKB_QTW_p0296-15a>

天下虛竭。兆庶困窮。戶口逃散。流離艱苦。鞏洛暴水。所喪尤多。江淮赤地。饑餒者眾。加以東北有不賓之寇。西涼有喪失之軍。干戈歲增。疆埸騷動。近又胡羯逆命。徵發不寧。料事度宜。豈應更建中都乎。至若兩都。雖舊制矣。然而分守官眾多矣。費耗用度。尚以為損。豈況更建中都乎。夫河東者。國之股肱郡也。勁銳強兵。盡出於是。其地隘狹。今又置都。十萬之戶。將安投乎。夫惟所造城闕。爰及苑囿。毀拆閭閻。令其別創。損壞冢墓。令其改卜。殷富者破其產業。貧窶者莫知所從。外迫威詔。內懷湯火。怨嗟之聲。驚惶之擾。盈於途路。逮於鬼神。老小孤惸。茫然無計。憂悲苦惱。不可勝說。此甚不可也。且陋東都而幸西都。自西都而造中都。取樂一君之欲。以遺萬人之患。務在都國之多。不恤危[:#AS-FDA1:●]之變。悅在遊幸之麗。不顧兆庶之困。非所以建深根固蔕不拔之長策矣。昔漢帝感鍾離意之言。息事德陽之殿。魏主採續咸之諫。止造鄴都之宮。臣職非其位。言發微細。然聖主不以人廢言。不以微擯人矣。臣愚誠願陛下發德音。垂明詔。深恤黎庶。罷事中都。則福履無疆。天下幸甚。謹言。¶ 

* 趙冬曦¶ 
:PROPERTIES:
:PERSID: QTWAUT0514
:END:

<pb:NFKB_QTW_p0296-16a>

冬曦。定州鼓城人。第進士。開元時官考功員外郎直學士。遷中書舍人內供奉。終國子祭酒。¶ 

** 謝燕公江上愁心賦¶ 
:PROPERTIES:
:TITID: QTWTIT06528
:PERSID: QTWAUT0514
:END:

江上之仙鶴兮鳳翥而龍躍。氣摩青天兮遙橫碧落。集洞庭兮乍駐。倏迴翔兮寥廓。江上之鳴雁兮違陰以就陽。中霄翻翰兮上帶青霜。雖主人兮感會。蹇淹留兮瀟湘。湘水兮深深。荊山兮岑岑。荊有玉兮玉為音。湘有芷兮芷為心。我所思兮愔愔。不得見兮霑襟。搦芳札兮援寶瑟。申短章兮吐長吟。草萋萋兮自綠。目征帆兮春水曲。永一望兮空躑躅。望眇眇兮思[:#AS-92F9:⿰帛⿱丿糸]¶ 
[:#AS-92F9:⿰帛⿱丿糸]。憶都門兮夏雲邊。邈千里兮無由緣。送涼風兮脫葉。復窮陰兮冒天。緬一日其如歲。矧四運之相遷。離別也。騷愁焉。惡乎然。惡乎不然。¶ 

** 三門賦(有序)¶ 

:PROPERTIES:
:TITID: QTWTIT06529
:PERSID: QTWAUT0514
:END:

砥柱山之六峰者。皆生河之中流。葢夏后之所開鑿。其最北有兩柱。相對距崖而立。即所謂三門也。次於其南。有孤峰揭起。峰頂平闊。夏禹之廟在焉。西有孤石數丈。圓如削成。復次其南有三峰。東曰金門。中曰三堆。西曰天柱。湍水從黃老祠前東流。湍激蹙於蝦石。折流而南。潄於三門。包¶ 
<pb:NFKB_QTW_p0296-17a>
於廟山。乃分為四流。淙於三峰之下。觝於曲限。會流東注。加以兩崖夾水。壁立千仞。盤紆激射。天下罕比。時以內兄牛氏。壯而遊焉。相顧賦之。以紀奇跡。¶ 

大河瀰漫。上應天漢。濬靈波於積石之西。瀑懸流於崑崙之半。茫茫禹功。茲焉會同。鑿連巖而瀉㶑。羅崛島以攢空。闊兮若橫兩闕於江上。岌兮若拔三山於海中。崇山嶔崟。呀水淙射。左右飛濤。起伏相擊。截奔湍兮躋石臺。目霍濩兮心徘徊。三峰砥其却立。架崇門以洞開。連嶂紆河以壁峭。疊巘喬空而半頹。洪流蹙折以坌涌。潄湍崟窟而相磓。苞巒祕隒。砯其鼓作。回澩澎瀑。灕以山摧。奔濤迅澓。紛其蕩駭。蓬渤滑淈。霍以雲迴。盤渦窙寥以谷旋。奔石砰磕以成雷。拗怒未洩。橫流逆折。合如地轉。散若天裂。搖騰䂬嶼。刷蕩[:#AS-9D57:⿰土冊]穴。硉巖腰而沬沸。淙隘口而湍咽。然後澡雲霽靄。收濤卷瀨。汨沄沄以無聲。漫浩浩以東會。總四流而混合。注三穴而滂沛。泛洪漣於大磧之東。薄餘怒於天地之外。當其時也。山獸驚躍。水禽亂飛。魚獺沈潭以不動。獑猱拱樹以相依。竄鮫人於洞壑。帖舟子於漣漪。莫不愁白鷺之初下。歎黃牛之暝歸。若乃降望金門。忀徉石觜。窮巖萬仞。¶ 

<pb:NFKB_QTW_p0296-18a>

一曲千里。松歷歷而生涯。草鬖鬖而覆水。雲蓬茸兮歷地生。風颼飀兮百籟驚。猿惜暮而悲叫。鳥辭春而不鳴。阽嵲屼兮杪崢嶸。飛客心兮動客情。憐石菌之冬茂。賞瑤芝之夜明。惟夏君兮永蟄。拜靈廟兮何及。榱梁古兮山鳥棲。階壁蕪兮野鼯入。感微禹之歎深。亢幽歌以佇立。歌曰。申負石兮空自奇。客乘查兮何遠為。君不見虛舟之泛泛。浩乘流而不羈。¶ 

** 請明律例奏¶ 
:PROPERTIES:
:TITID: QTWTIT06530
:PERSID: QTWAUT0514
:END:

臣聞夫今之律者。乃有千餘條。近有隋之奸臣。侮弄其法。故著律曰。犯罪而律無正條者。應出罪則舉重以明輕。應入罪則舉輕以明重。立夫一辭而廢其數百條。自是迄今。竟無刊革。遂使生死罔由乎法律。輕重必因乎愛憎。被罰者不知其然。舉事者不知其犯。臣恐賈誼見之。慟哭必矣。夫立法者。貴乎下人盡知。則下不敢犯而遠機穽。文義深。則吏乘便而朋附盛。律令格式。謂宜刊定科條。直書其事。其以準加減比附量情。及舉輕以明重。不應為之。類皆勿用。使愚夫愚婦相率而遠罪。犯者雖貴必坐。律明則人信。法一則主尊。¶ 

<pb:NFKB_QTW_p0296-19a>

* 趙和璧¶ 
:PROPERTIES:
:PERSID: QTWAUT0515
:END:

和璧。國子祭酒冬曦弟。擢進士。¶ 

** 對伏日出何典憲判¶ 
:PROPERTIES:
:TITID: QTWTIT06531
:PERSID: QTWAUT0515
:END:

** 　廣漢等四郡俗並不以庚日為伏或問其故云地氣溫暑草木早生異於中土常自擇伏日既乖恆經出何典憲¶ 
:PROPERTIES:
:TITID: QTWTIT06531
:PERSID: QTWAUT0515
:END:

天平四序。有寒暑之殊。地列九州。著華夷之別。風土既其不等。節候於是莫同。廣漢夷陬。境連巴俗。岷隅沓轉。雲峰與霞岫爭輝。江溜橫分。錦派共沙湍遞映。候乖中壤。茂三秋。氣離炎州。草長二月。至若時鍾季夏。節一重陽。金方始萌。火德不競。非無典司之主。必告伏匿之辰。當復取捨因循。何得輒為改革。國家明堂布政。象法已行。豈使均雨之鄉。翻聞易日之義。雖殊風俗之典。恐非得時之宜。勒依恆式。謂符通理。¶ 

* 趙居貞¶ 
:PROPERTIES:
:PERSID: QTWAUT0516
:END:

居貞。國子祭酒冬曦弟。擢進士第。官吳郡太守兼江南採訪處置使。¶ 

** 新修春申君廟記¶ 
:PROPERTIES:
:TITID: QTWTIT06532
:PERSID: QTWAUT0516
:END:

<pb:NFKB_QTW_p0296-20a>

輶軒涖郡。十有一月矣。猥以薄材。謬承重寄。欻自淮服半刺。超為江南方伯。郡領二十。地亘五千里。皇皇者華。幾慚輝道。兢兢其志。常戒飲冰。周爰咨詢。申命行事。損以懲忿窒欲。益以改過遷善。豺狼擁路。埋輪以逐之。騏驥伏櫪。攬轡以騁之。宣王化而盡覺風行。安甿心而不知日用。寬猛相濟。威恩兼洽。長吏肅警。疆土乂寧。日月其除。冰霜再履。始也務不暇給。今也處有餘閒。別祈神仙。獲歲豐稔。乘公堂之宴。縱靈廟之游。城不復隍。樹無禁伐。闉陬荒以毀。梁木小而摧。乃喟然嘆曰。神必依人。人茲望福。依無所據。福安來哉。昔越踐滅吳。楚威滅越。考烈王繼立。春申君登相。封江東之巨縣。城吳墟為大都。專主威權。救國災患。與趙魏為四公子。招賓旅有三千人。擠聘使之玳簪。誇上客之珠履。王久無嗣。君方患之。璅兮李園。托其女弟。既歆然而有娠。遂祕之以獻王。王乃殂落。子為君主。一[:#AS-FBEC:●]尢妄之人靡信。無妄之禍遄興。舍人其[:#AS-FDA1:●]。死士常偵。棘門之下。蒿里相催。天乎天乎。胡寧忍此。令尹多居郢國。假君恆守吳宮。鳥焚其巢。何笑號之先後。蛟沒其舳。繄父子之沉埋。夷盡其家。賊園之故。一朝冀將滅口。千古猶為痛心。今邦牧所居。使¶ 
<pb:NFKB_QTW_p0296-21a>
臣所理。故宮之內。故事備聞。於是大葺堂庭。廣修偶像。春申君正陽而坐。朱英配享其側。假君西廂視事。上客東室齊班。李園死士。庚方授戮。僕夫閑駿。辰位呈形。大雪久寃之魂。更申如在之敬。家屬穆穆。展哀榮也。儀衞肅肅。振威名也。巨木擁腫而皆古。小栽青葱而悉新。總之一門。是謂神府。宜正名於黃相。削訛議於城隍。昔韓整守吳。剏吳伯之廟。太史適楚。壯楚相之宮。余顧兼之。言可則也。神有新宇。享之落之。人有貞石。追之琢之。我躬披文。紀之告之。君宜密應。祐之福之。初余之拜命也。表授廣陵糾曹張禺兵曹蘇相為判官。安喜尉李岡為支使。同郡舊知。精明深識。異途新合。歷落[:#AS-9061:⿰王褱]材。三人冀有我師。四牡慎行爾職。欽刷往賢之恥。歎垂後昆之裕。長史宋尚。主臣餘慶。佑嶽良能。司士楊彥琮。每憂司存。實稱佳吏。預乎作廟翼翼。觀乎降神欣欣。咸亦相因。斯焉附出。唐天寶單閼歲除日。中散大夫守吳郡太守兼江南道採訪處置使柱國天水趙居貞記。¶ 

* 趙頤貞¶ 
:PROPERTIES:
:PERSID: QTWAUT0517
:END:

頤貞。國子祭酒冬曦弟。擢進士第。官安西都護。¶ 

<pb:NFKB_QTW_p0296-22a>

** 對小吏持劒判¶ 
:PROPERTIES:
:TITID: QTWTIT06533
:PERSID: QTWAUT0517
:END:

** 　乙為小吏持劒執燭事功曹後忽帶劒於槐棄炬於地功曹將罰之乙不伏¶ 
:PROPERTIES:
:TITID: QTWTIT06533
:PERSID: QTWAUT0517
:END:

王爵高懸。惟才是與。君子陳力。必厠周行。雖士庶區分。固有限於流品。而忠信之道。是無隔於胥徒。乙也鯫生。職司小吏。業非地望。有殊代祿之家。才同懷寶。頗異名人之子。念荊璧之未斷。惜連刧之莫知。吾道不行。斯命也已。執鞭之士。抑亦為之。遂僶俛於下寮。俄鞠躬而從役。持劍曠久。執炬斯勤。竟無自明之效。莫騁鉛刀之割。掃丞相之門。忠貞未表。備功曹之卒。日月其除。無徐君之知已。追延陵之挂劍。爾位其曠。誠逃王者之規。嚴罰將加。恐有蔽賢之責。司徒尚猶不拜。主吏更欲何尤。不伏之辭。恐為妄作。¶ 

** 對清白二渠判¶ 
:PROPERTIES:
:TITID: QTWTIT06534
:PERSID: QTWAUT0517
:END:

** 　清白二渠交口不著斗門堰府司科高陵令罪云是二月一日以前¶ 
:PROPERTIES:
:TITID: QTWTIT06534
:PERSID: QTWAUT0517
:END:

清白二渠。其來自遠。善利萬物。聞諸古昔。故䟽溝若雨。荷鍤如雲。利彼秦坰。興功鄭白。雖墾鑿南畝。人歌日出之功。而翹望西成。不假月離之潤。所以每加修葺。式建隄防。各¶ 
<pb:NFKB_QTW_p0296-23a>
有司存。標諸令式。高陵令以遷鸎入仕。翔鸞布德。宣風百里。早副天心。管轄二渠。正當交口。欲加門堰。諒有前規。即此經營。非無往例。但以金堤柳色。未變新枝。玉琯葭灰。尚飄春雪。節未逾於二月。事不越於三章。府局論辜。竊以未可。欲加罪也。其如詞乎。¶ 

