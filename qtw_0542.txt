#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0541-18a> ¶¶
#+PROPERTY: JUAN 0542
欽定全唐文卷五百四十二¶ 

<pb:NFKB_QTW_p0542-01a>
　令狐楚(四)¶ 

** 為鄭尚書賀冊皇太子狀¶ 
:PROPERTIES:
:TITID: QTWTIT10840
:PERSID: QTWAUT1431
:END:

臣聞於宣政殿冊皇太子訖。伏以建崇儲位。光啟春闈。萬方以貞。九服同慶。伏惟皇帝陛下誕敷聖訓。光啟天慈。咸元貞於國經。鍾福慶於邦本。皇太子溫恭表德。仁孝因心。方毓質於龍樓。肇增輝於望苑。臣戎守有限。不及蹈舞稱賀。¶ 

** 賀韓僕射充招討使狀¶ 
:PROPERTIES:
:TITID: QTWTIT10841
:PERSID: QTWAUT1431
:END:

右。中使臣希倩至。伏奉詔書。吳少誠比令招討。都不悛心。今以韓全義充蔡州行營招討處置等使。臣當軍兵馬。令取全義指揮。上官說充招討副使。令臣使人詣行營所撫慰將士。仍令激勵。臣伏見逆賊吳少誠。殘喘微生。驟飛賤品。敢違帝命。來即靈誅。陛下天覆為心。雲行其德。念日月所照。九州攸同。哀陷穽之中。一夫不獲。懸申詔旨。開賜生全。而長惡未悛。執迷不復。凶逾殛鯀。聲極吠堯。今既慎選武臣。盡驅猛士。威聲先路。實勵於震霆。翦滅剋期。必同於沃雪。欣歡奮激。倍百恒情。當道應行營將士等。悉懷感怒。¶ 

<pb:NFKB_QTW_p0542-02a>

畜力候奮。指蹤示處。既以得人。致命捐軀。必應無敵。臣即準詔差人專往慰諭。仍切加激勵。冀申微効。用答深恩。不任悃款之至。¶ 

** 賀破賊兼優䘏將士狀¶ 
:PROPERTIES:
:TITID: QTWTIT10842
:PERSID: QTWAUT1431
:END:

右。中使臣希倩至。伏奉詔書。得全義總率諸軍。已入賊界。四月二十七日大破賊徒。并擒斬生級。如有身死王事者。已委全義並給棺櫬。送歸本道。令臣五年莫停衣糧者。吳少誠畎澮下流。不朝於海。根荄弱質。自絕於天。狴牢之中。鳴吠未已。今霜鋒雲集。月羽風馳。既壓賊軍。纔聞儳鼓。將摩寇壘。已見靡旗。實廟堂知先勝之形。校隊陳爭登之力。誅鋤有次。蔑殺無難。凡在方隅。不勝欣抃。臣伏以雖忠不烈。戰士所羞。視死如歸。武夫之志。伏惟陛下宏天覆幬。為日照臨。載激怒肝。爰收膚骨。漢世徒頒其槥櫝。義闕送終。周詩縱裹其餱糧。賞延非嗣。以今觀古。奮一當千。臣獲守邊陲。叨居將帥。無任感激之至。¶ 

** 賀行營破賊狀¶ 
:PROPERTIES:
:TITID: QTWTIT10843
:PERSID: QTWAUT1431
:END:

右。臣得當道行營兵馬使李黯狀報。諸軍兵馬。四月十七日從臨潁縣三道齊進。二十七日過[:#AS-89C8:⿰⺡殷]水縣張村下營。問¶ 
<pb:NFKB_QTW_p0542-03a>
探知桑林中有賊。遂與接戰。大破賊軍。擒生斬級。不知其數者。臣伏以天道無親。助其効順。人生有欲。患在不安。今逆賊吳少誠。深入禍門。自沈罝罟。執迷不復。謂暴無傷。去至安而即甚危。棄大順而為巨逆。避日月之照。干雷霆之誅。尚假息於寸陰。敢偷生於數刻。今者將從天落。兵若山行。濟[:#AS-89C8:⿰⺡殷]水而不濡。隔偃城而欲斷。長蛇之首尾如截。應接自難。狡兔之窟穴已焚。死亡無所。方當破竹。猶繫苞桑。剩銳氣以長驅。抗威稜而直指。困雖猶鬬。亂不能軍。既摧眾惡之鋒。必喪元兇之膽。以愚籌度。不日埽清。臣忝守戎旃。無任抃躍憤激之至。¶ 

** 賀行營破賊狀¶ 
:PROPERTIES:
:TITID: QTWTIT10844
:PERSID: QTWAUT1431
:END:

右。臣得當道行營兵馬使李黯狀報。今月十三日。於故信州城下破賊三千人。斬首七百餘級者。臣伏以舉趾或高。則無所措。退藏多密。罔或不亡。逆賊吳少誠。用已之愚。劫人為惡。唯日不足。謂天可逃。自韓全義稟受廟謀。總齊力士。橫行於境。深入其郛。兵才交鋒。寇已亂轍。以羸師之骸。罣[:#AS-9B62:⿳罒厶月]穢草而腥林。疲馬之命。委離裝壕而咽塹。實由奪其信幟。拔彼懸門。遂使戰野者不知所歸。守陴者無從而出。¶ 

<pb:NFKB_QTW_p0542-04a>

凶徒風散。叛卒星分。亦足以快帝怒於高天。宣皇威於下土。况臣任當旄鉞。誓埽氛祲。慶抃之情。實萬恒品。所守有限。不獲稱賀闕庭。無任屏營之至。¶ 

** 為人作薦昭州刺史張愻狀¶ 
:PROPERTIES:
:TITID: QTWTIT10845
:PERSID: QTWAUT1431
:END:

右。臣伏準貞元六年十一月八日勅旨。自今以後。諸州刺史縣令以肆考。如理術尤異。實效可稱。考滿日委觀察使錄事跡以聞。特加獎擢者。前件官守文惟謹。持法甚精。清廉有餘。貞固無比。臣伏見嶺南。風俗惰懶。苟避征徭。易成逋竄。張愻憂人若已。理郡如家。勸課農桑。置立保社。移風為敦厚之境。徵賦無慘急之名。周旋六年。其道一致。臣猥司廉察。忝守方隅。以所見聞。懇須甄錄。¶ 

** 為人作薦劉孟修狀¶ 
:PROPERTIES:
:TITID: QTWTIT10846
:PERSID: QTWAUT1431
:END:

右。前件業傳忠厚。雅尚文儒。貞白居心。公勤守職。累曾試用。皆著清廉。頃崔漢衡在晉州日。奏授殿中侍御史。充都防禦判官。直道不回。正詞無隱。賓僚之內。裨益甚多。知是公才。豈為參佐。屢詳疑獄。心盡哀矜。嘗判劇曹。事無留滯。臣是以錄其勞效。奏請改官。伏蒙聖恩特授前件官。今赴闕下。奉詔旨不敢乞留。臣伏以孟修自有幹能。誠堪任使。¶ 

<pb:NFKB_QTW_p0542-05a>

所知微分。輒敢薦聞。干冒宸嚴。伏增戰越。¶ 

** 為人作奏薛芳充支使狀¶ 
:PROPERTIES:
:TITID: QTWTIT10847
:PERSID: QTWAUT1431
:END:

右件官蘊蓄公才。精勤吏道。文章史傳。無不該通。大歷末則與臣及徐泗節度使張建封同事故馬燧作判官。建中三年。曾以公事直言。不合其意。遂被奏授交城縣令。及有政績褎然。疲羸悉安。征賦皆辦。臣以其四居畿令。兩任法官。有學有才。堪為賓佐。委令推斷。無不詳平。與之籌畫。多所裨益。相諳相識。二十餘年。滯屈最深。實希榮獎。伏望天恩特賜改官。充臣觀察支使。¶ 

** 元日進馬并鞍轡狀¶ 
:PROPERTIES:
:TITID: QTWTIT10848
:PERSID: QTWAUT1431
:END:

右。臣伏以元日開歲。東風發春。人神大和。天地交泰。伏惟皇帝陛下鴻猷更始。寶祚惟新。協三朝之會同。受萬國之歸慶。臣某職當分閫。屬忝維城。未聳翼於丹霄。空馳心於皇極。前件馬并鞍轡等。馳驅有度。雕鏤初成。願將行地之功。以奉如山之壽。干煩宸嚴。伏增戰汗。¶ 

** 第二狀¶ 
:PROPERTIES:
:TITID: QTWTIT10849
:PERSID: QTWAUT1431
:END:

右。臣伏以五始混成。歲為元吉。四時分理。春實發生。伏以陛下嗣帝鴻名。受天成命。百神降福。願等於山河。萬國歸¶ 
<pb:NFKB_QTW_p0542-06a>
仁。思陳其玉帛。臣限從戎役。闕奉朝行。又及新年。皆承覆露。每瞻初日。如奉聖明。前件鞍馬等。稍似馴良。並非淫巧。冀充庭實。用達邊情。干冒陳獻。伏增戰越。¶ 

** 端午進鞍馬等狀¶ 
:PROPERTIES:
:TITID: QTWTIT10850
:PERSID: QTWAUT1431
:END:

右。臣伏以五者天之成數。夏者天之仁時。伏以陛下用仁時而長養㣥生。舉成數而陶甄品物。是以百蠻委瑞。萬國歸誠。同瞻日月之光。共奉乾坤之壽。臣方從邊役。未在周行。謬宣力於清朝。竊馳心於令節。前件馬等。柔馴既久。雕飾初成。敢因五日之良。以續千年之慶。千冒陳獻。伏用兢惶。¶ 

** 第二狀¶ 
:PROPERTIES:
:TITID: QTWTIT10851
:PERSID: QTWAUT1431
:END:

右。伏以月旅蕤賓。節惟端午。天人効祉。朝野交歡。伏惟陛下宸極尊嚴。大明光耀。擁純陽之元吉。保眉壽之康寧。風俗既和。人倫以厚。前件鞍馬器物等。雕鐫始就。服習初成。輒因五日之良。以續千秋之慶。干冒宸扆。伏增戰越。¶ 

** 第三狀¶ 
:PROPERTIES:
:TITID: QTWTIT10852
:PERSID: QTWAUT1431
:END:

右。伏以月維仲夏。時屬純陽。當五日之良辰。慶千年之聖壽。華夷修貢。走玉帛於寰中。朝野飛歡。均金石於天上。臣¶ 
<pb:NFKB_QTW_p0542-07a>
方從戎役。夙奉皇慈。願竭微誠。慙無遠物。前件鞍馬等。久令馴致。稱以柔良。干冒宸嚴。伏增戰越。¶ 

** 又進銀器物并行鞋等狀¶ 
:PROPERTIES:
:TITID: QTWTIT10853
:PERSID: QTWAUT1431
:END:

右。伏以月維正陽。日次南午。千官拜稱觴之慶。萬國陳執珪之禮。將以嗣續聖壽。延洪昌期。蓋朝廷之舊儀。乃臣子之常事。前件銀器等。或便於用。正當其時。慙經萬里之遙。願獻九天之上。塵黷宸鑒。無任戰懼。¶ 

** 賀冬至進鞍馬弓劒香囊等狀¶ 
:PROPERTIES:
:TITID: QTWTIT10854
:PERSID: QTWAUT1431
:END:

右。臣伏以建子實三微之宗。黃鐘為六律之本。冬氣方至。壁星正中。伏惟皇帝陛下統馭天正。發生陽數。壽等南山之固。萬姓具瞻。恩均東海之波。百川皆赴。臣某限(一作猥)從外役。叨奉殊私。秉戎律以輸誠。望宸居而積戀。前件鞍馬等。非追風照地之駿麗。無切玉穿札之堅強。用愧含香。名慙承露。輒備祝堯之禮。願申朝禹之心。干冒宸嚴。無任戰越。¶ 

** 第二狀¶ 
:PROPERTIES:
:TITID: QTWTIT10855
:PERSID: QTWAUT1431
:END:

右。伏以四海無外。三冬正中。伏以陛下大明燭幽。鴻化御極。居元堂而布政。登觀臺以視朔。受萬國之慶。擁百神之¶ 
<pb:NFKB_QTW_p0542-08a>
休。臣守在邊陲。職司戎旅。朝天之路。由限於山川。向日之心。增勤於草木。前件物等。皆生其地。並考於工。願奉如山之壽。敢修任土之貢。干冒陳獻。伏增戰越。¶ 

** 又進鞍馬器械等狀¶ 
:PROPERTIES:
:TITID: QTWTIT10856
:PERSID: QTWAUT1431
:END:

右。伏以迎日良辰。書雲令節。始生一陽之數。首出三統之正。華裔交歡。天人同慶。臣某名班將帥。守在封疆。阻羅拜於彤墀。空注誠於紫闕。前件鞍馬器械等。雖無犀利。稍似馴良。恭陳遠路之心。願備廣庭之實。干冒宸扆。伏增戰越。謹遣某官隨狀奉進。¶ 

** 又進銀器唾盂等狀¶ 
:PROPERTIES:
:TITID: QTWTIT10857
:PERSID: QTWAUT1431
:END:

右件銀物等。非有可觀。甚無所直。以其方圓不礙。斟挹酒漿。潔白自持。宜承咳唾。敢因長日。願獻上天。干冒宸嚴。無任戰越。¶ 

** 降誕日進銀器物及零陵香等狀¶ 
:PROPERTIES:
:TITID: QTWTIT10858
:PERSID: QTWAUT1431
:END:

右。伏以千年元命之符。四月正陽之氣。出震吉日。繼乾良辰。黃河再清。冠中古之表德。恒星不見。掩西方之誕聖。前件器物。或堅白無玷。或馨香有聞。敢同率土之心。以續如天之壽。干冒宸扆。伏增戰越。¶ 

<pb:NFKB_QTW_p0542-09a>

** 降誕日進鞍馬等狀¶ 
:PROPERTIES:
:TITID: QTWTIT10859
:PERSID: QTWAUT1431
:END:

右。臣伏以繞樞之電。曾委瑞於軒皇。照室之光。昔呈祥於漢后。伏惟皇帝陛下貴從天下。明在日中。當四月之正陽。值千秋之聖運。人神叶慶。朝野同歡。臣任重戎旃。路遙北闕。歡呼萬歲。如聞山嶽之聲。傾竭一心。庶均葵藿之志。前件馬等。誠非珍異。頗似柔馴。干冒宸嚴。伏增戰越。¶ 

** 第二狀¶ 
:PROPERTIES:
:TITID: QTWTIT10860
:PERSID: QTWAUT1431
:END:

右。伏以月維首夏。氣叶正陽。一人慶誕之辰。萬國樂康之日。臣某屬連枝葉。守在邊陲。覩河水之既清。知冬松之益茂。前件馬并鞍轡等。安其馴教。考以精誠。敢緣九族之恩。願續萬年之壽。干冒宸扆。無任戰越。¶ 

** 第三狀¶ 
:PROPERTIES:
:TITID: QTWTIT10861
:PERSID: QTWAUT1431
:END:

右。臣伏以大電繞樞之辰。普天咸慶。神光照室之夜。匝地同歡。臣限守邊陲。未朝雲闕。尚想河清之色。如聞里社之聲。前件馬鞍等。久似柔馴。皆經考教。任土作貢。慙述職於微臣。如日之昇。願并明於聖主。干冒陳獻。伏增戰越。¶ 

** 第四狀¶ 
:PROPERTIES:
:TITID: QTWTIT10862
:PERSID: QTWAUT1431
:END:

右。臣伏以里社既鳴。斗樞爰電。誕生元聖。允叶純陽。實萬¶ 
<pb:NFKB_QTW_p0542-10a>
國同歡之時。而千齡兆慶之日。臣某限從邊役。違奉天慈。飲河每挹於清瀾。向闕遙瞻於紫氣。前件鞍馬等。駿非金骨。麗乏錦韉。慙無照地之光。願獻呼嵩之壽。干冒陳獻。伏增戰越。¶ 

** 降誕日為楊大夫奏修功德并進馬狀¶ 
:PROPERTIES:
:TITID: QTWTIT10863
:PERSID: QTWAUT1431
:END:

右。臣伏以居至道之尊。其唯元命。助無疆之祚。亦在勝因。是以千年為慶誕之期。百福有莊嚴之義。伏惟皇帝陛下以文武道。為天人師。降生於純陽之月。纘承於大寶之位。効祉而四夷奔走。流歡而萬國謳歌。臣某職在監司。土無珍異。恨無以拜上元之慶。酬厚載之仁。敢伏普通。轉修經戒。仰申誠懇。以就有為之功。上為聖神。庶資無量之壽。其馬久令教習。頗似柔馴。願承內廄之恩。以備屬車之駕。干冒塵瀆。不任戰汗之至。¶ 

** 進憲宗哀冊文狀¶ 
:PROPERTIES:
:TITID: QTWTIT10864
:PERSID: QTWAUT1431
:END:

右。奉勅令臣撰者。臣今撰了。謹連如後。竊以揚先帝無疆之德。薦陛下罔極之恩。宜擇能者。永垂不朽。聖意以臣備位相府。策名文場。忘其庸虛。賜以撰述。頃自哀迷重謺。心緒摧落。雖磨鉛雕朽。已竭其精誠。捧日窺天。難窮其高遠。¶ 

<pb:NFKB_QTW_p0542-11a>

干冒封進。無任悲躍屏營之至。¶ 

** 進金花銀櫻桃籠等狀¶ 
:PROPERTIES:
:TITID: QTWTIT10865
:PERSID: QTWAUT1431
:END:

右。伏以首夏清和。含桃香熟。每聞採擷。須有提攜。以其鮮紅。宜此潔白。前件銀籠並煎茶具慶等。羨餘舊物。銷鍊新成。願承薦寢之羞。敢效梯山之獻。其通犀[:#AS-827B:●]瑁上藥等。買並依價。採皆及時。誠非珍奇。恐要聚蓄。勤奉丹款。不敢不進。¶ 

** 進白蕉狀¶ 
:PROPERTIES:
:TITID: QTWTIT10866
:PERSID: QTWAUT1431
:END:

右。伏以半夏欲生。正陽初王。將勝時熱。在新其衣。前件白蕉。先時織成。依價巿得。光雖讓雪。疎不礙風。願充當暑之服。爰申任土之貢。干冒宸聰。無任戰汗。¶ 

** 進異馬駒狀¶ 
:PROPERTIES:
:TITID: QTWTIT10867
:PERSID: QTWAUT1431
:END:

右。臣得征馬使穆材狀。謹具毛色如前者。臣伏以行地之用。莫神於馬。擅華名者則眾。効奇質者甚稀。伏惟陛下廣大際天。高明配日。殊祥競發。休祉荐臻。前件馬稟天駟之精。體坤元之德。毛拳惟細。鬣赤而高。尾掉肉而蜿蟺。額帶星而倜儻。臣謹差虞候辛峻專往覆視。俱如前列。峻云雙瞳有耀。四蹄如削。宛然天產。定是龍媒。允協建午之辰。光¶ 
<pb:NFKB_QTW_p0542-12a>
昭太乙之貺。臣見今就太原府養調旬月。稍任行步。即專陳獻。謹差某官聞奏。¶ 

** 為太原李說尚書進白兔狀¶ 
:PROPERTIES:
:TITID: QTWTIT10868
:PERSID: QTWAUT1431
:END:

右。臣得嵐州刺史趙挺六月二十九日狀稱。嵐州合河縣太平鄉大慶村收獲前件白兔。差行官李希林送到者。臣謹按瑞應圖曰。白兔壽千年。滿五百則色白。又曰。王者恩加耆老。則白兔見。臣伏以白惟正色。兔實仁獸。來皆有為。出必以時。伏惟陛下聖壽無疆。神功不宰。是故太陰精魄。降以為瑞。皓質玉立。素毛霜垂。清明不讓於殷狼。皎潔可齊於周鹿。况村為大慶。鄉號太平。無為而成。不索而獲。協元符之一氣。彰皇德於千齡。雖標中瑞之科。實應太廟之曲。(一作典)臣忝守藩(一作方)鎮。覩茲休祥。無任抃躍歡慶之至。¶ 

** 第二狀¶ 
:PROPERTIES:
:TITID: QTWTIT10869
:PERSID: QTWAUT1431
:END:

右。貞元十二年六月。嵐州刺史於州界太平鄉獲白兔一隻。臣已并圖進獻。斃於中路。惜其誕生靈質。不達明庭。誠意所求。禎祥荐至。今又得狀。宜芳縣孝義鄉百姓王貞收得前件白兔送到者。臣謹按瑞應圖云。王者仁及鳥獸。則白兔見。臣伏以兔之為獸。毚狡者多。獸之有毛。龎雜者眾。¶ 

<pb:NFKB_QTW_p0542-13a>

臣觀前件兔。皓然養素。恬爾守柔。處㣥萃以自殊。抱貞明而不污。皎如謺雪。燦若凝霜。克生孝義之鄉。實表中和之化。伏惟皇帝陛下恩覃動物。澤及毛㣥。方宏三面之仁。果應千齡之瑞。若非上天慈惠。下土清平。則安得四年之中。再見其地。信可以摛皇上之懿德。薦臣子之明誠。昭彰可徵。肹蠁如答。臣覩茲潔朗。宛在封疆。踴躍欣歡。實倍恒品。謹遣某官某并圖隨狀奉進。¶ 

** 進異鷹狀¶ 
:PROPERTIES:
:TITID: QTWTIT10870
:PERSID: QTWAUT1431
:END:

右。臣所管採捕得前件鷹。兩翅齊肩。雙翎對[:#AS-8D60:⿰⺖雙]。雖非神俊。稍似瑰奇。以臣微誠。輒敢陳獻。風霜之後。儻或得用於三驅。鳥雀之中。曾冀成名於一擲。干冒宸扆。無任戰越。¶ 

** 奏太原府資望及官吏選數狀¶ 
:PROPERTIES:
:TITID: QTWTIT10871
:PERSID: QTWAUT1431
:END:

右。臣得司錄參軍李旦等狀稱。前件府名三都。望同兩府。吏曹近日稍易舊規。格限之中。增加選數。特乞奏聞者。謹檢開元十一年正月二十八日勅。置北都。府縣資望。並準京兆府河南府。中閒吏曹暫有降下。前使王縉薛兼訓馬燧李說并有舉奏。尋蒙復舊。今準三月十五日勅。停減諸州府雙曹司錄判司及甲曹參軍。特蒙勅旨。京兆河南太¶ 
<pb:NFKB_QTW_p0542-14a>
原三府不在減限。伏以太原府龍興盛業。天啟雄藩。有義旗起建之堂。為仙駕留遊之地。官標留守。驛署都亭。典章甚明。制度咸在。數年來吏部選格。不同京兆河南兩府。官資稍下。選數則深。掾吏諸臣。懇有披訴。儻徇從權之義。恐乖仍舊之規。伏乞聖慈特勅吏部。準元勅與京兆河南一例處分。¶ 

** 奏教習長鎗及弓弩狀¶ 
:PROPERTIES:
:TITID: QTWTIT10872
:PERSID: QTWAUT1431
:END:

右。淮泗寇猶或未除。天下人臣。皆思奮擊。臣伏以射渠魁之目。勁弩為先。舂大憝之心。長鎗是切。比雖兼習。多不專精。臣今選定前件官健。取八月四日於城東起教。不敢不奏。¶ 

** 奏排比第二般差撥兵馬狀¶ 
:PROPERTIES:
:TITID: QTWTIT10873
:PERSID: QTWAUT1431
:END:

右。臣伏以逆賊吳少誠。孤負聖明。作為奸亂。尚延晷刻之命。未即雷霆之誅。天下人臣。皆同憤激。况臣任當旄鉞。誓埽煙塵。割肌肉以資軍。亦無所苦。執干戈而衞國。惟恐不堪。况將士等忠義居心。堅剛挺質。勇於戰陣。樂此征行。臣謹差前件兵馬如前。其資裝器械。一事已上。並無所闕。續具發日聞奏。仗其忠順。兵氣自雄。諭以功名。眾心皆勵。矧¶ 
<pb:NFKB_QTW_p0542-15a>
茲窮寇。非足勞師。伏望天恩。不至憂軫。¶ 

** 奏教當道兵馬狀¶ 
:PROPERTIES:
:TITID: QTWTIT10874
:PERSID: QTWAUT1431
:END:

右。臣伏以不教視成。為國之蠧政。有備無患。前王之格言。今吳少誠叛渙汝南。憑陵淮右。雖烏鳶嘯聚。見彈已驚。而枳棘萌生。須鋤其本。昨臣所陳章奏。願往討平。及奉詔書。但令排比。在軍中之百事。誠有舊規。以麾下之萬人。要知新令。謹取今月二十五日於東城準勅教習。至二十九日。大設後各勒歸本鎮。不敢不奏。¶ 

** 奏差兵馬赴許州救援并謝宣慰狀¶ 
:PROPERTIES:
:TITID: QTWTIT10875
:PERSID: QTWAUT1431
:END:

右。中使臣希倩至。伏奉詔書。兼宣恩旨。慰問臣今差前件兵馬者。臣伏以吳少誠內懷奸詐。上負聖明。因幸鄰喪。遂虧臣節。提攜逆黨。逼迫孤城。凡在忠良。不勝憤切。况臣謬居方鎮。便合討平。伏蒙陛下委曲照臨。丁寧誨諭。感槩而毛髮盡勁。憤啟而肺腸皆激。諸軍會合。計日翦除。當道兵馬差定訖。已具列狀奏聞。¶ 

** 奏百姓王士昊割股狀¶ 
:PROPERTIES:
:TITID: QTWTIT10876
:PERSID: QTWAUT1431
:END:

右。臣得太原府牒。前件人為母阿張患病。割股奉母。其母所得疾漸損者。臣伏以登於大孝。在禮為難。忍其甚痛。於¶ 
<pb:NFKB_QTW_p0542-16a>
人不易。王士昊長於市井。利在錐刀。誓以誠明之心。療其羸老之疾。割肉於股。饋羹於堂。信可以感通神明。風變人俗。某猥司廉察。獲守方隅。以此至性。恐須旌表。¶ 

** 奏榆次縣馮秀誠割股奉母狀¶ 
:PROPERTIES:
:TITID: QTWTIT10877
:PERSID: QTWAUT1431
:END:

右。臣得太原府牒。前件人為母久患。割股奉母。所疾漸損者。臣差當縣主簿劉戡檢驗得狀。具如前申者。臣伏以縱螫及膚。口猶難忍。援刀刺骨。心豈易安。前件人出於[:#AS-FB55:●]¶ 
[:#AS-FBED:●]犬畝之中。長在草茅之下。天生仁孝。日用元和。忘甚痛於已軀。期有瘳於親疾。人倫共感。名教所宗。斯實陛下仁奄周王。孝逾虞帝。陶蒸動物之性。啟迪仁人之心。况臣守在方隅。職司廉察。據其至行。恐合裦稱。¶ 

** 為人作奏貶晉陽縣主簿姜鉥狀¶ 
:PROPERTIES:
:TITID: QTWTIT10878
:PERSID: QTWAUT1431
:END:

右。臣劉氏堂外生。即故硤州刺史伯華嫡孫。左補闕某第三女。是臣亡叔庶子絳州刺史勛外孫。父身早亡。臣妹多病。遺孤寡婦。無所依投。及臣總戎。來相依止。臣見其長成。須有從歸。其姜鉥久在太原。曾任主簿。誠非匹敵。誤與㛰姻。豈料如獸之心。同人之面。縱橫凶悖。舉止顛狂。旬月之閒。豪橫備極。惡言醜語。所不忍聞。有忝祖宗。難施面目。臣¶ 
<pb:NFKB_QTW_p0542-17a>
以為夫婦之道。無義則離。因遣作書。遂令告絕。矜其愚下。擬許生全。而將校等二十三人。播進於庭。確論其事。具如前列。請以上聞。雖忍孤兒可欺。其如眾怒難息。特希竄謫。以雪寃疑。干冒宸扆。伏增戰越之至。¶ 

** 為人作請行軍司馬及少尹狀¶ 
:PROPERTIES:
:TITID: QTWTIT10879
:PERSID: QTWAUT1431
:END:

右。臣適蒙恩獎。獲守方隅。力小任大。常憂敗累。伏以行軍司馬相副之職。知府少尹共理之官。未得其人。久空此位。每平均征賦。繕理邊陲。實藉通材。以分重寄。伏惟陛下察臣心之懇款。知軍務之殷繁。選於中外。為此副貳。陛下所用。即臣所知。苟獲同心。庶無闕事。謹遣某官奉狀奏請。¶ 

** 奏節度使等帶器仗就尚書省參辭狀¶ 
:PROPERTIES:
:TITID: QTWTIT10880
:PERSID: QTWAUT1431
:END:

諸道新授方鎮節度使等。具弩抹帶器仗。就尚書省兵部參辭。伏以軍國異容。古今定制。若不繇舊。斯為改常。未聞省閤之門。忽入弓刀之器。鄭注外蒙恩寵。內蓄凶狂。首創奸謀。將興亂兆。遂致王璠郭行餘之輩。敢驅將吏。直詣闕庭。震驚乘輿。騷動京國。血濺朝路。屍僵禁街。史冊未書。人神共憤。既往不咎。其源尚開。前件事宜。伏乞聖恩速令停罷。如須參謝。即具公服。¶ 

