#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0860-25a> 
#+PROPERTY: JUAN 0861
欽定全唐文卷八百六十一¶ 

<pb:NFKB_QTW_p0861-01a>

* 孫忌¶ 
:PROPERTIES:
:PERSID: QTWAUT2420
:END:

忌本名鳳。一名晟。高密人。少為道士。謁後唐莊宗於鎮州。授祕書省著作佐郎。天成初。朱守殷叛。忌為幕客。贊成其事。朱氏誅。匿跡入淮。吳人以偽官授之。周顯德三年署偽司空。奉貢行在。以所言失實。收下獄誅之。¶ 

** 佛窟寺碑¶ 
:PROPERTIES:
:TITID: QTWTIT17398
:PERSID: QTWAUT2420
:END:

是山也。兩峯連峙。狀似牛頭。昔天紀之初。西峯圯裂。中有比邱。閉目跌坐。軀貌偉大。形質枯槁。時諸沙門皆往禮拜。議曰。得非道者入滅定耶。於是灌蘇油以滋澤。擊槌磬而驚悟。豁然開目高視曰。汝等何人。形狀卑小。而披法服。沙門曰。比邱也。又問曰。我師迦葉在否。對曰。入湼槃矣。良久起昇虛空。¶ 

* 劉崇遠¶ 
:PROPERTIES:
:PERSID: QTWAUT2421
:END:

崇遠仕南唐。官大理司直。著有金華子新編三卷。¶ 

** 金華子新編序¶ 
:PROPERTIES:
:TITID: QTWTIT17399
:PERSID: QTWAUT2421
:END:

金華子者。河南劉生。少慕赤松子兄弟能釋羈勒於放牧間。讀其書。想其人。恍若遊於金華之境。因自號焉。生自童¶ 
<pb:NFKB_QTW_p0861-02a>
蒙歲。便解愛人博學。暨乎鬢髮焦禿。而無所成名。凡為文章。畧知宗旨。最嗜吟咏。而所得亦不出流輩。年逾壯室。方莅官於畿甸。繼宰二邑。共換二十餘寒暑。唯知趦趄畏慎。不能磊落經濟。罷秩歸京。得畱綴班。家貧窶。在闕三四年。甚窘困。稍暇猶綴吟不困倦。縱情任興。一聯一句。亦時有合於清奇。顧於食玉燃桂。不無撓懷。纔緩紆斯須。則嘯傲自若。或遇盛友良會。聞人語話及興亡理亂。猶耳聰意悅。未嘗不周旋觀察。冀或湊會警戒。庶幾助於理道者。必慷慨反復。至於逾晷不息。時皇上憂勤大寶。宵衣旰食。致治之切。無愧前代。命有司張皇公道。掄擇材雋。科第取士。鬱然反古。時有以春闈策問舉子對義見示者。覩強國富民之論。今古得失之理。則愧惕雀息。往往汗流。何者。以坐遇明盛時。而抱名稱不聞於世。何疾復甚於斯矣。因念為童時。侍立長者左右。或於冬宵漏永。秋階月瑩。尊年省睡。率皆話舊時經由。多至深夜不寐。始則承平事實矣。爰及亂離。於故基跡。或歎或泣。悽咽僕隸。自念髫齔之後。甚能記聽。今雖稚齒變老。耄亡失憶。十可一二。猶存乎心耳。并成人宦遊之後。其間耳目諳詳。公私變易。知聞傳載。可繫鉛¶ 
<pb:NFKB_QTW_p0861-03a>
槧者。漸恐年代寖遠。知者已疎。更慮積新沉故。遺絕堪惜。宜編序者。即隨而釋之云爾。¶ 

** 新開宴石山記¶ 
:PROPERTIES:
:TITID: QTWTIT17400
:PERSID: QTWAUT2421
:END:

蓋聞住非聲而去非色。無滅無生。視不見而聽不聞。而(闕一字)有(闕二字)三空俄顯。一德爰彰。善念必通。勤行可學。明明宗旨。歷歷程途。實有路以堪躋。(闕二字)門而可入。自是心源不透。智筏未征。達彼岸以何由。湊元關而莫迨。崇遠自親禁掖。厚忝渥恩。凡覩靈蹤。悉虔俗志。冀精勤於一善。上報答於九重。宴石山者。在白州博白縣之西鄉。與馬門灘伏波公之祠鄰近。圖經云。昔有神人稱陳越王。今有古宮基址。見在廉州合浦。(闕三字)曾宴於此山。故以為名焉。其山也。西枕清波。南連翠(闕一字)曉則輕雲簇白。晝則遠樹攢青。石罅泉噴。點點而斜飛皓雪。(闕二字)花秀。菉菉而密綴紅(闕一字)左紆右迴。前龜後鶴。蔬足菓足。松寒竹寒。昔曾有人臨水(闕二字)作佛像約高五丈餘。未窮其年代者矣。(闕一字)有壬向石室一所。唐咸通中。高祖座(闕一字)統十道兵師。禦八蠻疆境。經行之際。於此(闕一字)塑造佛像。今以(闕二字)崇遠因監製運。遂切經營。乃命良工闢為精舍。一山逈矗。兩室相鄰。(闕一)¶ 

<pb:NFKB_QTW_p0861-04a>
(字)是以黑金鑄釋迦瑞像。設於東室。又鑄釋迦牟尼佛一座。兼別鑄五百阿羅漢(闕二字)羅漢設於西室。其次有石引廊齋堂僧房等在於室外。請僧師肇道志惟敏惟忠住持焚修。(闕一字)則飛章聞奏。皇澤爰頒。賜額號於(闕二字)今為覺果之禪院(闕一字)謂覺乃大覺之(闕一字)果乃勝果之門。覺與果齊。果因覺集。(闕三字)外天鑒洞臨。致去石嵐。永為勝地。又別有東峯石山一座。中有東西南北四室。嵬峨若畫。礧磈如鐫。直疑乎造化剜開。又恐是神仙斲出。多景多致。惟煙惟霞。亦以黑金鑄玉皇道君老君天地水三官。並塑左空右元真人玉童玉女左右龍虎君元中大法師。設於室內。卓爾威儀。森然侍衛。請道士廖德崇劉守清盧守和等別建道院住持焚修。以乾和十五年丁己歲八月二十三日起建。迄於大寶元年戊午歲十二月二十七日畢功。建置道場。設齋慶讚訖。莫不青蓮金柱。如忉利以初來。錦舌蒼肝。似蘂珠而乍降。繇是命乎緇侶。招彼羽人。金鑪曉炷以香[:#AS-FBED:●]分馧。銀炬宵燃而炫燿。用全因果。上贊休明。(闕一字)來四海之朝宗。盡類衆星而拱極。功既畢矣。願且周焉。可以齊嵩華之堅。可以並江河之永。靈基勝跡。萬古千秋。時大漢大¶ 
<pb:NFKB_QTW_p0861-05a>
寶二年太歲已未九月癸卯朔二十四日丙寅記。¶ 

* 師頌¶ 
:PROPERTIES:
:PERSID: QTWAUT2422
:END:

頌。大名內黃人。少篤學。與弟頏齊名。五代末官祕書省著作佐郎。¶ 

** 宿伯曾點贊¶ 
:PROPERTIES:
:TITID: QTWTIT17401
:PERSID: QTWAUT2422
:END:

百行之本。教學以慈。曾氏有子。其殆庶幾。倚門而歌。季孫受嗤。舞雩詠道。聖人稱之。¶ 

* 李穀¶ 
:PROPERTIES:
:PERSID: QTWAUT2423
:END:

穀字惟珍。潁州汝陰人。舉進士。連辟華泰二州從事。晉天福中累擢樞密直學士。加給事中。改三司副使。開運二年出為磁州刺史北面水陸轉運使。契丹入汴。署給事中。漢初拜左散騎常侍。遷工部侍郎。周廣順初加戶部侍郎。拜中書侍郎平章事。顯德初加右僕射集賢殿大學士。進位司空門下侍郎。四年罷相。守司空。恭帝即位。加開府儀同三司。進封趙國公。入宋。建隆元年卒。¶ 

** 請以政事封付史官疏¶ 
:PROPERTIES:
:TITID: QTWTIT17402
:PERSID: QTWAUT2423
:END:

竊以自古王者。咸建史官。君臣獻替之謀。皆須備載。家國安危之道。得以直書。歷代已來。其名不一。人君言動。則起¶ 
<pb:NFKB_QTW_p0861-06a>
居注創於累朝。輔相經綸。則時政記興於前代。然後採其事實。編作史書。蓋緣聞見之間。須有來處。紀錄之際。得以審詳。今之左右起居郎。即古之左右史也。唐文宗朝命其官執筆立於殿階螭頭之下。以紀政事。後則明宗朝命端明殿及樞密直學士皆輪修日歷。旋送史官。以備纂修。及近朝此事皆廢。史官惟憑百司報狀。館司但取兩省制書。此外雖有訪聞。例非端的。伏自先皇帝創開昌運。及皇帝陛下纘嗣丕基。其聖德武功。神謀睿畧。而皆萬幾宥密。丹禁深嚴。非外臣之所知。豈庶僚之可訪。此後欲望以諮詢之事。裁制之規。別命近臣。旋具抄錄。每當修撰日歷。即令封副史臣。庶國事無漏畧之文。職業免疎遺之咎。¶ 

* 趙遠¶ 
:PROPERTIES:
:PERSID: QTWAUT2424
:END:

遠字上交。范陽人。避漢祖諱以字行。仕後唐。歷涇秦二鎮節度判官。晉初召為左司郎中。累遷刑部侍郎。轉戶部侍郎。拜御史中丞。契丹入汴。立明宗幼子許王從益為帝。以遠為右丞相。漢祖即位。授檢校禮部尚書太僕卿。遷祕書監。周廣順初拜禮部侍郎。轉戶部。改太子詹事。顯德初遷賓客。二年拜吏部侍郎。尋免官。入宋。建隆二年卒。¶ 

<pb:NFKB_QTW_p0861-07a>

** 請超選朝官能活寃獄奏¶ 
:PROPERTIES:
:TITID: QTWTIT17403
:PERSID: QTWAUT2424
:END:

臣伏覩長興四年五月二十三日勅。州縣官在任日。有覆推刑獄公事。雪得寃獄。活人性命者。准長興元年二月二十一日南郊赦書節文。便許非時參選。特與超資注官。仍賜章服者。宜令諸道州府。凡有雪活寃獄州縣官等。依元勅點簡。給付公憑。本官自齎赴刑部投狀。委刑部據狀追取本道雪活公案參驗。如事理合得元勅。便仰給付優牒。此蓋道宏激勸。務絕罔欺。在酬獎以甚優。期刑殺而無濫。臣詳元勅。只言州縣官員所許加恩。未該內外職掌。臣又詳前後請給優牒人等文案。若繫雪寃屈。本道尋合奏聞。例過五年十月。本人方來論請。須卻尋追文案。勞擾公方。於事難明。於理未當。伏惟皇帝陛下體堯仁而御㝢。敷舜德以臨民。大闡化條。克修刑政。旁詢闕典。用整宏綱。功必賞而罪必誅。善者進而能者勸。起今後。但能雪活寃獄。功必限在朝職司。亦乞量加旌賞。應關諸道州縣官員。雪活寃獄不虛。委逐處長吏抄畧指實案節。先具奏聞。所付本人憑由。官滿到京。便於刑部投狀。不得隔越年歲。方可論訴功勞。庶內外以皆同。使期程而有守。廣亭毒好生之道。盡¶ 
<pb:NFKB_QTW_p0861-08a>
高低察獄之明者。¶ 

* 李濤¶ 
:PROPERTIES:
:PERSID: QTWAUT2425
:END:

濤字信臣。京兆萬年人。仕梁補河陽令。後唐天成初舉進士甲科。累遷起居舍人。入晉歷中書舍人。漢祖入汴。為翰林學士。拜中書侍郎兼戶部尚書平章事。隱帝即位。罷相。周初起為太子賓客。歷刑部戶部二尚書。恭帝即位。封莒國公。入宋。建隆二年卒。¶ 

** 顏噲贊¶ 
:PROPERTIES:
:TITID: QTWTIT17404
:PERSID: QTWAUT2425
:END:

顏氏之族。咸為子弟。亞聖次之。升堂者矣。學無不通。道無不備。昔稱賢達。今列圖史。¶ 

* 顏衎¶ 
:PROPERTIES:
:PERSID: QTWAUT2426
:END:

衎字祖德。[:#AS-8862:⿱亠兊]州曲阜人。梁龍德中擢第。官臨濟令。後唐長興初召拜太常博士。入晉累拜御史中丞。改戶部侍郎。周廣順初為尚書右丞。充端明殿學士。權知開封。罷守兵部侍郎。顯德初以工部尚書致仕。入宋。建隆三年卒。¶ 

** 請定內外官制¶ 
:PROPERTIES:
:TITID: QTWTIT17405
:PERSID: QTWAUT2426
:END:

纔除御史者。旋授外藩賓佐。復有以私故細事。求假外拜。州郡無參謁之儀。出入失風憲之體。漸恐四方得以輕易。¶ 

<pb:NFKB_QTW_p0861-09a>

百辟無所準繩。請自今藩鎮幕僚。勿得任臺官。雖親王宰相出鎮。亦不得奏充賓佐。非奉制勘事。勿得出京。自餘不令出釐雜務。¶ 

* 劇可久¶ 
:PROPERTIES:
:PERSID: QTWAUT2427
:END:

可久字尚賢。州范陽人。仕後唐。累遷著作郎。入晉歷大理卿。周廣順初改太僕卿。分司西京。顯德五年復拜大理卿。入宋。建隆三年卒。¶ 

** 請改定推勘盜賊奏¶ 
:PROPERTIES:
:TITID: QTWTIT17406
:PERSID: QTWAUT2427
:END:

開成格。應盜賊須得本贓。然後科決。如有推勘因而致死者。以故殺罪論。臣詳此理未便。且云無持贓待捕之賊。或偷生隱諱。所司又須訊拷。死反償命。實恐惠姦。起今後。如因而致死者。如無故則請減一等。別增患病而死者。從辜限正賊減本罪五等。¶ 

** 請賞罰理刑等官疏¶ 
:PROPERTIES:
:TITID: QTWTIT17407
:PERSID: QTWAUT2427
:END:

臣曾披法律。深究臧否。州縣令律之中。具存條格。軍鎮案推之吏。未載明文。事若不均。何以示勸。其三京軍巡使諸州府馬步都虞候有精於推劾。雪活寃濫者。請量事超擢。如按鞫偏私。故入人罪者。亦刑之無赦。¶ 

<pb:NFKB_QTW_p0861-10a>

* 許中孚¶ 
:PROPERTIES:
:PERSID: QTWAUT2428
:END:

中孚。周顯德時鄉貢進士。¶ 

** 勅畱啟母少姨廟記¶ 
:PROPERTIES:
:TITID: QTWTIT17408
:PERSID: QTWAUT2428
:END:

宗周嗣位之二葉也。命授神宗。德符昊穹。寢被武功。復乎淳風。皇聲於是遐通。車書以之混同。異域咸賓。遠邱格白環之贄。嘉祥自兆。阿閣巢丹穴之禽。曷覆燾之洪均。致蒸黎之雍穆。古由今也。不其偉歟。時有縣尹外郎彭城劉公名渙字廣澤。故丞相譙國公之元子也。鼎鼐名家。公台令族。奇姿碩德。為時所稱。莫不宏其學以開之。高其才以文之。崇其禮以節之。敦其信以成之。臥錦為郎。立事於文昌宮裏。握簡就列。馳芳於建禮門中。洎以清白不容。權政所忌。賈誼賢而見謪。屈平忠而自遷。諒州縣之徒勞。實銅墨之非貴。有以見拘驥騄之足。淹社稷之才也。先蒞伊陽。次宰斯邑。未嘗不稽力任以資賦庾。敷德惠以董逋逃。除暴慢以恤惸黎。示好惡以平獄訟。下車而民受其賜。涖事而吏伏其明。三年之政化大行。百里之煩苛盡去。屬我皇帝翼翼萬機。孜孜庶政。為下民之革弊。慮昏厲之作災。用止訛風。乃頒明詔。日當聰明正直以福及人者。則可以靡息¶ 
<pb:NFKB_QTW_p0861-11a>
宗禋。或妖回魑魅以禍苟人者。則可以特加翦伐。式絕淫祀。永作恒規。粵是邑皇甫村有古祠者。即啟母少姨之神也。夫勝事芳猷。神通靈應。備於嵩少二室。本廟碑表載之也。斯不復書。又有濟瀆神宇一所祔焉。誠彩仗之行宮。復雲駕之別館。欒櫨穹崇而特立。丹雘照灼以相鮮。杳邈虹梁。聳若龍驤之狀。徘徊雉堞。高侔矢立之形。風來而蕙帳香生。雨霽而晴軒翠滿。巋然妙績。迴跨神皋。輪焉奐焉。不可得而論也。廟貌嚴肅。明靈暗通。望之者敬由是興。祈之者福由是集。稻梁黍稷。春秋而遂布時羞。絲竹陶匏。庭砌而遽陳商角。是得歲時序。風雨順。生植暢。田疇開。人獲囷阜之豐。里有謳謠之韻。以作景福。以助太和。猗歟人之禱既如斯。神之應又如此。於是下以利之事達於上。上以畱之義令於下。班基且廓。魯壤弗加。等靈光之獨存。同甘泉之但闢。獲永薦奠。得壯祠宮。潔以祈恩。馳特牲而可進。固夫層搆。任迅景以頻移。邑人牛敬贇等。欲示後生。宜刊貞石。乃為見託。俾述斯文。中孚學不逮於古人。詞莫窮於前事。徒抽馬卿之思。強濡王粲之豪。豈敢繁言。庶存實錄。時顯德五年歲在戊午七月十二日記。¶ 

<pb:NFKB_QTW_p0861-12a>

* 李澣¶ 
:PROPERTIES:
:PERSID: QTWAUT2429
:END:

澣字日新。仕後唐。歷集賢校理。入晉累遷中書舍人。契丹入汴。陷塞北。宋建隆三年卒於契丹。¶ 

** 謝周太祖賜詔書¶ 
:PROPERTIES:
:TITID: QTWTIT17409
:PERSID: QTWAUT2429
:END:

田重霸至。伏蒙聖慈。特頒明詔。降日中之文字。慰天外之流離。別述宸慈。俾傳家信。如見骨肉。倍感君親。¶ 

** 陳陰事奏¶ 
:PROPERTIES:
:TITID: QTWTIT17410
:PERSID: QTWAUT2429
:END:

昨田重霸至。為無與蕭海真詔勅。祇有兄濤家書。不敢將出。方欲遣田重霸卻回。至五月四日。海真差中門使趙佩傳語臣云。昨據差人齎絹書上南朝皇帝。請發兵來。兼取得姚漢英等奏狀。所貴聽信。其絹文印押了未封。被趙佩懷內遺失交下憂怕不知所為。臣既認實心。遂喚趙佩通事李解里來。呈與書詔。當時聞於海真。極喜。引臣竊謝。尋喚重霸於私宅相見。至五月二十六日。又喚重霸於衙內一宿。今月四日。令趙佩將銀十兩。令與重霸。兼傳語與臣云。我心如鐵石。令此人且迴。諸事宿時說與一一。已令口奏。候南朝有文字來。則別差人去。今因奏陳。皆據目前所得。至於機事兵勢權謀。非臣愚為敢陳鄙款。伏乞妙延良¶ 
<pb:NFKB_QTW_p0861-13a>
弼。周訪嘉謀。斷於宸衷。用叶廟勝。¶ 

** 與兄濤言契丹述律事書¶ 
:PROPERTIES:
:TITID: QTWTIT17411
:PERSID: QTWAUT2429
:END:

今王驕騃。唯好擊鞠。耽於內寵。固無四方之志。觀其事勢。不同已前。親密貴臣。尚懷異志。即微弱可知。不敢備奏。一則煩文。一則恐涉為身計。大好乘其亂弱之時。計亦易和。若辦得來討唯速。若且和亦唯速。將來必不能力為可東也。¶ 

* 王易簡¶ 
:PROPERTIES:
:PERSID: QTWAUT2430
:END:

易簡字國寶。京兆萬年人。梁乾化中進士。歷鄧州節度推官。入後唐。累遷中書舍人。晉初判宏文館史館事。拜御史中丞。周廣順初遷禮部尚書。改刑部。顯德四年以太子少保致仕。入宋。建隆四年卒。¶ 

** 請頒示文解板樣奏¶ 
:PROPERTIES:
:TITID: QTWTIT17412
:PERSID: QTWAUT2430
:END:

伏以選門格勅條件。具存藩府。官僚該詳蓋寡。所以凡給文解。莫曉規程。以致選人自詣京都。親求解樣。往來既苦。己堪憫傷。傳寫偶差。更當駮放。伏見禮部貢院逐年先書板榜。高立省門。用示舉人。俾知狀樣。臣欲請選人文解。委南曹詳定解樣。兼備錄長定格。取解條例。各下諸州。如禮¶ 
<pb:NFKB_QTW_p0861-14a>
部貢院板樣書寫。立在州縣門。每遇選人取解之時。各准條件遵行。仍依板樣給解。¶ 

** 漸治論¶ 
:PROPERTIES:
:TITID: QTWTIT17413
:PERSID: QTWAUT2430
:END:

臣聞天地之道起於漸。天以天之高。畜雷霆之威。雨露之惠。覆於萬物。必從漸而生。以地之厚。負江海之慈。淮濟之潤。載於萬物。亦從漸而長。況人者。無天之功。乏地之力。勞方寸之心。豈可急速而治天下也。惟我后膺圖履運。握鏡臨人。蘊勤儉之風。秉宏厚之德。內無耽翫。外絕奢華。信任股肱。委仗將帥。自有仰成之化。固多定亂之功。今者所以尚撓聖懷。親勞御札者何。直以庫藏稍虛。士卒微惰。使天威之莫震。令王化之未敷。此則非臣下之無謀。豈君上之有過。蓋承偽廷之困弊。遇數歲之亂離。今國家宜靜以圖功。不可躁而取失。或欲急徵暴斂。則百姓愈逃。或以峻法嚴刑。則三軍益叛。莫若制治於未亂。求安於未危者也。凡止亂危者。應上元則以好生惡殺為心。接諸侯則以含垢匿瑕為念。夫如是。即水旱無繇而興。干戈何門而動也。考諸政教。則禮樂咸在。刑賞具存。任四輔提其綱。遣百司舉其目。必見梯航常貢。士馬日精。所謂強其幹而弱其枝。深¶ 
<pb:NFKB_QTW_p0861-15a>
其根而固其蔕。於是天地有清和之氣。星辰無謫見之災。可以薄賦恤萬民。足以虛懷馭㣥后。或思正名於中夏。問罪於殊方。人皆同心。兵必戮力。寰區既定。帝道自隆。躋元首為睿聖之君。列四輔作賢明之相。主則社稷無患。臣則子孫永安。此則顯漸之功。見治之驗矣。¶ 

* 張鑄¶ 
:PROPERTIES:
:PERSID: QTWAUT2431
:END:

鑄字司化。河南洛陽人。梁貞明三年舉進士。歷殿中侍御史。仕後唐。累遷考功郎中。晉開運二年改祕書監。轉右庶子。分司西京。周廣順初入為左諫議大夫給事中。顯德三年授檢校禮部尚書。入宋。建隆四年卒。¶ 

** 請災異依故事奏¶ 
:PROPERTIES:
:TITID: QTWTIT17414
:PERSID: QTWAUT2431
:END:

欽若天道。聞諸堯舜之朝。敬授人時。乃自殷周之代。能消災異而致福祥。自兵興以來。多失本朝故事。不拘典法。有誤修禳。承前日月薄蝕。百官皆合守司。星象有差。九重亦當避殿。以明減損。式示恭虔。信守國經。何虧聖德。自此或乾象謫見。凡關災異。請依故實。令百官守司。陛下御便殿。減常膳。准令式遵行。¶ 

** 請省新戶科徭奏¶ 
:PROPERTIES:
:TITID: QTWTIT17415
:PERSID: QTWAUT2431
:END:

<pb:NFKB_QTW_p0861-16a>

臣聞國家以務農是本。勸課為先。用廣田疇。乃資倉(闕二字)竊見所在鄉村。浮居人戶。方思懇闢。正切耕耘。種木未滿於十年。樹穀未臻於三頃。似成產業。微有生涯。便被縣司繫名。定作鄉村色役。懼其重斂。畏以嚴刑。遂捨所居。卻思他適。覩茲阻隔。何以舒蘇。既乖撫䘏之門。徒有招攜之令。伏乞皇帝陛下明示州府。特降條流。應所在無主空間荒地。一任百姓開耕。候及五頃已上。三年外即許縣司量戶科徭。如未及五頃已上者。不在搔擾之限。則致荒蓁漸少。賦稅增多。非唯下益蒸黎。實亦上資邦國。¶ 

* 邊歸讜¶ 
:PROPERTIES:
:PERSID: QTWAUT2432
:END:

歸讜字安正。幽州薊人。仕晉。累遷右散騎常侍。漢初歷禮部刑部二侍郎。周廣順初遷兵部戶部二侍郎。擢尚書右丞樞密直學士。轉左丞。尋為御史中丞。入宋。乾德二年卒。¶ 

** 請禁使臣騷擾館驛奏¶ 
:PROPERTIES:
:TITID: QTWTIT17416
:PERSID: QTWAUT2432
:END:

臣近以宣達絲綸。經過州縣。切見使臣。於券料外。別要供侍。以紊紀綱。亂索人驢。自遞行李。挾命為勢。凌下作威。或付應稍遲。即便恣行打棒。既遭屈辱。寧免怨嗟。天聽未聞。無處披訴。伏乞潛令察訪。兼便明降指揮。官吏衹供。亦須¶ 
<pb:NFKB_QTW_p0861-17a>
精細。使臣取索。嚴示戒懲。庶息煩苛。漸期開泰者。¶ 

** 請諸道舉精加考試不得濫送奏¶ 
:PROPERTIES:
:TITID: QTWTIT17417
:PERSID: QTWAUT2432
:END:

臣切見每年貢舉人數甚衆。動應五舉六舉。多至二千三千。既事業不精。即人文何取。請勅三京鄴都。就道州府長官合發諸色貢舉人文解者。並須精加考較。事業精研。即得解送。不得濫有舉送。冀塞濫進之門。開興能之路。¶ 

** 請禁無名文書疏¶ 
:PROPERTIES:
:TITID: QTWTIT17418
:PERSID: QTWAUT2432
:END:

臣伏見諸處有人拋無名文書。及言風聞訪聞之事。不委根苗。接便追擾。既非責實。多是搆虛。窮理本之有傷。瀆化源之無益。遂使貪吏狡吏。蓄私憾以讐人。讒夫佞夫。扇狂言而害物。請明行條制。庶絕罔誣。其受納獄訟。直須顯有披論。具陳名姓。即據理詳按。無縱舞文。其無名文書及風聞訪聞。並望止絕。不得施行。俾存欽䘏之風。不失含宏之體。¶ 

