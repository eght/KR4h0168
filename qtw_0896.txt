#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0895-18a> ¶¶
#+PROPERTY: JUAN 0896
欽定全唐文卷八百九十六¶ 

<pb:NFKB_QTW_p0896-01a>
　羅隱(三)¶ 

** 英雄之言¶ 
:PROPERTIES:
:TITID: QTWTIT17956
:PERSID: QTWAUT2542
:END:

物之所以有韜晦者。防乎盜也。故人亦然。夫盜亦人也。冠履焉。衣服焉。其所以異者。退讓之心。貞廉之節。不恆其性耳。視玉帛而取者。則曰牽於寒饑。視國家而取者。則曰救彼塗炭。牽於寒饑者。無得而言矣。救彼塗炭者。則宜以百姓心為心。而西劉則曰居宜如是。楚籍則曰可取而代。噫。彼必無退讓之心。貞廉之節。蓋以視其靡曼驕崇。然後生其謀耳。為英雄者猶若是。况常人乎。是以峻宇逸游。不為人之所窺者鮮矣。¶ 

** 聖人理亂¶ 
:PROPERTIES:
:TITID: QTWTIT17957
:PERSID: QTWAUT2542
:END:

周公之生也天下理。仲尼之生也天下亂。周公聖人也。仲尼亦聖人也。豈聖人出。天下有濟不濟者乎。夫周公席文武之教。居叔父之尊。而天又以聖人之道屬之。是位勝其道。天下不得不理也。仲尼之生也。源流梗絕。周室衰替。而天以聖人之道屬於旅人。是位不勝其道。天下不得不亂也。位勝其道者。以之尊。以之顯。以之躋康莊。以之致富壽。¶ 

<pb:NFKB_QTW_p0896-02a>

位不勝其道者。泣焉歎焉。圍焉厄焉。天所以達周公於理也。故相之於前。窮仲尼於亂也。故廟之於後。¶ 

** 莊周氏弟子¶ 
:PROPERTIES:
:TITID: QTWTIT17958
:PERSID: QTWAUT2542
:END:

莊周氏以其術大於楚魯之間。聞者皆樂以從之。而未有以嘗之。一日。無將特舉其族以學焉。及其門。而周戒之曰。視物如傷者謂之仁。極時而行者謂之義。尊上愛下者謂之禮。識機知變者謂之智。風雨不渝者謂之信。苟去是五者。則吾之堂可躋。室可窺矣。無將跪而受其教。一年二年而仁義喪。三年四年而禮智薄。五年六年而五常盡。七年其骨月雖土木之不如也。周曰。吾術盡。於是無將以化其族。其族聚而謀曰。吾族儒也。魯人以儒為宗。今周之教。捨五常以成其名。棄骨月而崇其術。苟吾復從之。殆絕人倫之法矣。於是去無將而歸魯。魯人聞者。亦得以寢其志。故周之著書擯斥儒學。而儒者亦不願為其弟子焉。¶ 

** 雜說¶ 
:PROPERTIES:
:TITID: QTWTIT17959
:PERSID: QTWAUT2542
:END:

珪璧之與瓦礫。其為等差。不俟言而知之矣。然珪璧者。雖絲粟玷纇。人必見之。以其為有用之累也。為瓦礫者。雖阜積甃盈。人不疵其質者。知其不能傷無用之性也。是以有¶ 
<pb:NFKB_QTW_p0896-03a>
用者絲粟之過。得以為跡。無用者具體之惡。不以為非。亦猶鏡之於水。水之於物也。浤然而可以照。鏡之於物亦照也。二者以無情於外。故委照者不疑其醜好焉。不知水之性也柔而婉。鏡之性也剛而健。柔而婉者有時而動。故委照者或搖蕩可移。剛而健者非闕裂不能易其明。故委照者亦得保其質。¶ 

** 龍之靈¶ 
:PROPERTIES:
:TITID: QTWTIT17960
:PERSID: QTWAUT2542
:END:

龍之所以能靈者水也。涓然而取。霈然而神。天之於萬物。必職於下以成功。而龍之職水也。不取於下。則無以健其用。不神於上。則無以靈其職。苟或涸一川然後潤下。涸一澤然後濟物。不惟濡及首尾。利未及施。而魚鼈已敝矣。故龍之取也寡。¶ 

** 子高之讓¶ 
:PROPERTIES:
:TITID: QTWTIT17961
:PERSID: QTWAUT2542
:END:

有挈其大而舉其高以授人者。彼則曰隘矣哉。挈而舉者曰。以吾所得之廣大。曾不若彼人之心。又安可以施於彼乎。於是退而悸慄。不敢以所得為有。伯成子高讓禹者。非所以小黃屋之尊也。夫安九州之大。據兆人之上。身得意遂。動適在我。鮮有不以荒怠自放者。子高且欲狹禹之心。¶ 

<pb:NFKB_QTW_p0896-04a>

而謹其取也。故讓之。厥後有卑宮菲食之政。¶ 

** 惟岳降神解¶ 
:PROPERTIES:
:TITID: QTWTIT17962
:PERSID: QTWAUT2542
:END:

幽乎理者神也。顯乎用者人也。苟易其所。則為怪妖。非仲尼之所言也。三百篇亦刪於仲尼。而嶽降申甫不刪者。豈仲尼之前則其事信。仲尼之後則其事妖。苟如是。則夔龍稷[:#AS-8AA9:⿳⺊⿵冂人冋]而下。有相其君輔其主以致理者。皆神降也。人何有哉。是必以國之興也聽於人。亡也聽於神。當申甫時。天下雖理。詩人知周道已亡。故婉其旨以垂文。仲尼不刪者。欲以顯詩人之旨。苟不爾。則子不語怪。出於聖人也。不出於聖人也。未可知。¶ 

** 疑鳳臺¶ 
:PROPERTIES:
:TITID: QTWTIT17963
:PERSID: QTWAUT2542
:END:

秦穆公女以吹簫降簫史於臺上。後乘鳳凰而去。名其地曰鳳臺。吁。神僊不可以伎致。鳳鳥不可以意求。伎可致也。則黃帝不當有崆峒之學。意可求也。則仲尼不當有不至之歎。吾知其得志於逋逸間。而秦諱之不書。遂強鳳以神。強臺以名。然後絕其顧念之心。今江漢間復有史之跡。是愚夫愚婦淫其所以得矣。嗚乎。上行下效。信而有證。故秦之道。竟施於妄矣。¶ 

<pb:NFKB_QTW_p0896-05a>

** 說天雞¶ 
:PROPERTIES:
:TITID: QTWTIT17964
:PERSID: QTWAUT2542
:END:

狙氏子不得父術。而得雞之性焉。其畜養者。冠距不舉。毛羽不彰。兀然若無飲啄意。洎見敵則他雞之雄也。伺晨則他雞之先也。故謂之天雞。狙氏死。傳其術於子焉。且反先人之道。非毛羽彩錯觜距銛利者。不與其棲。無復向時伺晨之儔。見敵之勇。峩冠高步。飲啄而已。吁。道之壞也有是夫。¶ 

** 秦始皇意¶ 
:PROPERTIES:
:TITID: QTWTIT17965
:PERSID: QTWAUT2542
:END:

秦法之於典墳。其酷也甚矣。由天文術數者。則不與焉。而易復從而免。噫。術數者未易知。而秦是以全易者。其有旨哉。夫易。肇於羲皇。演於姬昌。申於素王。其為書則百家九流之先。其造作者則百王之祖。其理則上下天地。出沒鬼神。有春秋焉。有詩書禮樂焉。開闢以來。舉一物而言皆貫之。秦始皇通三聖之妙鍵。(闕)故假術以言。亦將欲(闕)聖人之旨乎。以是亹亹無道。而至滅亡者。豈天下欲秦見造化之心乎。嗚乎。言之於三代已前。秦則可以理遣。言之於戰國之後。秦則為我罪人。¶ 

** 婦人之仁¶ 
:PROPERTIES:
:TITID: QTWTIT17966
:PERSID: QTWAUT2542
:END:

<pb:NFKB_QTW_p0896-06a>

漢祖得天下。而良平之功不少焉。吾觀留侯破家以讐韓。曲逆束身以歸漢。則有為之用。先見之明。又何以加焉。史遷則曰張良若女子。而陳平美好。是皆婦人之仁也。外柔而內狡。氣陰而志忍。非狡與忍。則無以成大名。無他。柔弱之理然也。嗚乎。用其似婦人女子者猶若是。况真用婦人之言哉。不得不畏。¶ 

** 道不在人¶ 
:PROPERTIES:
:TITID: QTWTIT17967
:PERSID: QTWAUT2542
:END:

道所以達天下。亦所以窮天下。雖昆蟲草木。皆被之矣。故天知道不能自作。然後授之以時。時也者機也。在天為四氣。在地為五行。在人為寵辱憂懼通阨之數。故窮不可以去道。文王拘也。王於周。道不可以無時。仲尼毀也。垂其教。彼聖人者。豈違道而戾物乎。在乎時與不時耳。是以道為人困。而時奪天功。衞鶴得而乘軒。魯麟失而傷足。¶ 

** 市儺¶ 
:PROPERTIES:
:TITID: QTWTIT17968
:PERSID: QTWAUT2542
:END:

儺之為名。著於時令矣。自宮禁至於下俚。皆得以逐災邪而驅疫癘。故都會惡少年。則以是時鳥獸其形容。皮革其面目。丐乞於市肆間。乃有以金帛應之者。吁。是雖假鳥獸以為名。其固為人矣。復安有為人者則不得人之金帛。為¶ 
<pb:NFKB_QTW_p0896-07a>
鳥獸者則可以得人之金帛乎。豈以鳥獸無知。而假之則不愧也。以人則識廉恥。而取之則愧焉。嗚乎。¶ 

** 君子之位¶ 
:PROPERTIES:
:TITID: QTWTIT17969
:PERSID: QTWAUT2542
:END:

祿於道。任於位。權也。食於智。爵於用。職也。祿不在道。任不在位。雖聖人不能闡至明。智不得食。用不及爵。雖忠烈不能蹈湯火。先王所以張軒冕之位者。行其道耳。不以為貴。大舜不得位。則歷山一耕夫耳。不聞一耕夫能翦四凶而進八元。呂望不得位。則棘津一窮叟耳。不聞一窮叟能取獨夫而王周業。故勇可持虎。虎不至則不如怯。力能扛鼎。鼎不見則不如羸。噫。栖栖而死者何人。養浩然之氣者誰氏。¶ 

** 荊巫¶ 
:PROPERTIES:
:TITID: QTWTIT17970
:PERSID: QTWAUT2542
:END:

荊楚人淫祀者舊矣。有巫頗聞於鄉閭。其初為人祀也。筵席尋常。歌迎舞將。祈疾者健起。祈嵗者豐穰。其後為人祀也。羊豬鮮肥。清酤滿巵。祈疾得死。祈嵗得饑。里人忿焉。而思之未得。適有言者曰。吾昔游其家也。其家無甚累。故為人祀。誠必罄乎中。而福亦應乎外。其胙必散之。其後男女蕃息焉。衣食廣大焉。故為人祀。誠不得罄於中。而神亦不¶ 
<pb:NFKB_QTW_p0896-08a>
歆乎外。其胙且入其家。是人非前聖而後愚。蓋牽於心而不暇及人耳。以一巫用心尚爾。况異於是者乎。¶ 

** 三閭大夫意¶ 
:PROPERTIES:
:TITID: QTWTIT17971
:PERSID: QTWAUT2542
:END:

原出自楚。而又仕懷王朝。雖放逐江湖間。未必有腹江魚意。及發憔悴。述離騷。非所以顧望逗遛。抑由禮樂去楚。不得不悲吟嘆息。夫禮樂不在朝廷。則在山野。苟有合乎道者。則楚之政未亡。楚之靈未去。原在朝有秉忠履直之過。是上無禮矣。在野有揚波歠醨之難。是下無禮矣。朝無禮樂。則證諸野。野無禮樂。則楚之政不歸。楚之靈不食。原忠臣也。楚存與存。楚亡與亡。於是乎死非所怨。時也嗚乎。¶ 

** 畏名¶ 
:PROPERTIES:
:TITID: QTWTIT17972
:PERSID: QTWAUT2542
:END:

瞭者與瞍者語於暗。其闢是非。正興替。雖君臣父子之間。未嘗以牆壁為慮。一童子進燭。則瞍者猶舊。而瞭者噤不得呻。豈其人心有異同。蓋牽乎視瞻故也。是以退幽谷則思行道。入朝市則未有不畏人。吁。¶ 

** 三叔碑¶ 
:PROPERTIES:
:TITID: QTWTIT17973
:PERSID: QTWAUT2542
:END:

肉以視物者猛獸也。竊人之財者盜也。一夫奮則獸佚。一犬吠則盜奔。非其力之不任。惡夫機在後也。當周公攝政¶ 
<pb:NFKB_QTW_p0896-09a>
時。三叔流謗。故辟之囚之黜之。然後以相孺子。洎召公不悅。則引商之卿佐以告之。(在周書君奭篇)彼三叔者固不知公之志矣。而召公豈亦不知乎。苟不知。則三叔可殺。而召公不可殺乎。是周公之心可疑矣。向非三叔。則成王不得為天子。周公不得為聖人。愚美夫三叔之機在前也。故碑。¶ 

** 天機¶ 
:PROPERTIES:
:TITID: QTWTIT17974
:PERSID: QTWAUT2542
:END:

善而福。不善而災。天之道也。用則行。不用則否。人之道也。天道之反。有水旱殘賊之事。人道之反。有詭譎權詐之事。是八者謂之機也。機者。蓋天道人道一變耳。非所以悠久也。苟天無機也。則當善而福。不善而災。又安得饑夷齊而飽盜跖。苟人無機也。則當用則行。不用則否。又何必拜陽貨而刧衞使。是聖人之變合於其天者。不得已而有也。故曰機。¶ 

** 辯害¶ 
:PROPERTIES:
:TITID: QTWTIT17975
:PERSID: QTWAUT2542
:END:

虎豹之為害也。則焚山不顧野人之菽粟。蛟蜃之為害也。則絕流不顧漁人之釣網。其所全者大。所去者小也。順大道而行者。救天下者也。盡規矩而進者。全禮義者也。權濟天下。而君臣立。上下正。然後禮義生焉。力不能濟於用。而¶ 
<pb:NFKB_QTW_p0896-10a>
君臣上下之不正。雖抱空器。奚所施設。是以佐盟津之師。焚山絕流者也。扣馬而諫。計菽粟而顧釣網者也。於戲。¶ 

** 齊叟事¶ 
:PROPERTIES:
:TITID: QTWTIT17976
:PERSID: QTWAUT2542
:END:

齊叟籍其業於沃衍之野。更子弟以主之。嵗無水旱之害。無螟[:#AS-FBEF:●]虫[:#AS-FBED:●]([:#AS-FDEA:●]¶ 
[:#AS-FBEC:●]虫)[:#AS-FBF0:●]之患。而所入或有眾寡焉。叟曰。豈吾之不信也如是。彼隣嫗者。始衣食於吾家。今雖外居。猶吾之家隸也。俾督孟以伺候叟子之長者。及將穫。農戶輙揮田具擊孟逐之。嫗告孟以不直。叟抶孟。以仲代焉。農戶不之罪。及仲之為也復然。嫗亦以仲之不直告。叟復抶仲而用季。將行。有言曰。叟之農戶未嘗如是之悖。自嫗督制後。孟與仲皆為擊逐。今苟存嫗。不唯基址之不留。而叟之子弟逐未艾也。叟醒然而怒。逐嫗而復孟仲之職。其秋如舊。則前之謀悖者果嫗也。而農戶何能。¶ 

** 槎客喻¶ 
:PROPERTIES:
:TITID: QTWTIT17977
:PERSID: QTWAUT2542
:END:

乘槎者既出君平之門。有問者曰。彼河之流。彼天之高。宛宛轉轉。昏昏浩浩。有怪有靈。時顛時倒。而子浮泛其間。能不手足之駭。神魂之掉者乎。對曰。是槎也。吾三年熟其往來矣。所慮者吾壽命之不知也。不虞槎之不安而不返人¶ 
<pb:NFKB_QTW_p0896-11a>
間也。及乘之。波浪激射。雲日氣候。黯然而昬。㸌然而晝。乍搨而傍。乍蕩而驟。或落如坑。或觸如鬬。茫洋乎不知槎之所從者不一也。吾心未嘗為之動。心一動。則手足之不能制矣。不在洪流。則槁木之為患也。苟人能安其所處而不自亂。吾未見其有顛越之心也。¶ 

** 漢武山呼¶ 
:PROPERTIES:
:TITID: QTWTIT17978
:PERSID: QTWAUT2542
:END:

人之性。未有生而侈縱者。苟非其正。則人能壞之。事能壞之。物能壞之。雖貴賤則殊。及其壞一也。前後左右之諛佞者。人壞之也。窮游極觀者。事壞之也。發於感悟者。物壞之也。是三者有一於是。則為國之大蠧。孝武承富庶之後。聽左右之說。窮游觀之靡。乃東封焉。蓋所以祈其身而不祈其嵗時也。由是萬嵗之聲。發於感悟。然後踰遼越海。勞師弊俗。以至於百姓困窮者。東山萬嵗之聲也。以一山之聲猶若是。况千口萬舌乎。是以東封之呼。不得以為祥。而為英主之不幸。¶ 

** 木偶人¶ 
:PROPERTIES:
:TITID: QTWTIT17979
:PERSID: QTWAUT2542
:END:

漢祖之圍平城也。陳平以木女解之。其後徐之境以雕木為戲。丹雘之。衣服之。雖獰(闕)勇態。皆不易其身也。是以後¶ 
<pb:NFKB_QTW_p0896-12a>
人其言木偶者。必以徐為宗。嘗過留。留即張良所封也。平與良皆位至丞相。是宜俱以所習漬於風俗。良以絕粒不反。今留無復絕粒者。而平之木偶。往往有之。其剞劂移人也如是。¶ 

** 越婦言¶ 
:PROPERTIES:
:TITID: QTWTIT17980
:PERSID: QTWAUT2542
:END:

買臣之貴也。不忍其去妻。築室以居之。分衣食以活之。亦仁者之心也。一旦去妻言於買臣之近侍曰。吾秉箕箒於翁子左右者有年矣。每念饑寒勤苦時節。見翁子之志。何嘗不言通達後。以匡國致君為已任。以安民濟物為心期。而吾不幸離翁子左右者亦有年矣。翁子果通達矣。天子疏爵以命之。衣錦以晝之。斯亦極矣。而向所言者。蔑然無聞。豈四方無事使之然耶。豈急於富貴未暇度者耶。以吾觀之。矜於一婦人則可矣。其他未之見也。又安可食其食。乃閉氣而死。¶ 

** 悲二羽¶ 
:PROPERTIES:
:TITID: QTWTIT17981
:PERSID: QTWAUT2542
:END:

舞鏡之禽。墮洲之翠。南方之所珍也。而工簪珥者以為容。雖犀象之遠。金玉之貴。必以間之。及舉宮而飾。傾都而市。金玉犀象之不暇給。而二羽之用曾不銖兩焉。蓋以羽之¶ 
<pb:NFKB_QTW_p0896-13a>
輕而金玉犀象之重。苟發其顏色則可。而較其進則不可也。所悲者。舞鏡之時。墮洲之日爾。¶ 

** 善惡須人¶ 
:PROPERTIES:
:TITID: QTWTIT17982
:PERSID: QTWAUT2542
:END:

善不能自善。人善之然後為善。惡不能自惡。人惡之然後為惡。善惡之成。蓋視其所適而已。用其正也則君子。用其不正也則小人。君子小人。寧有面貌哉。比干之生也。與人無異。費無極之生也。亦與人無異。比干之言為諫諍。無極之言為毀佞。彼所出者皆言也。比干之言。非不善也。以不用故。善不能自善。無極之言。非不惡也。以可入故。惡得而為惡。譬剛勁之於朽蠧也。剛勁者以不得地而屈折。朽蠧者幸蟠癭而入焉。其不可任也如是。¶ 

** 秦之鹿¶ 
:PROPERTIES:
:TITID: QTWTIT17983
:PERSID: QTWAUT2542
:END:

世言秦鹿去而天下逐。是鹿為聖人器也信焉。夫周德東耗。秦以力取諸侯。雖百姓欲從。而秦未嘗有意。故為秦者反天下之歸。則五十年曠其數以逐人。而秦不得與其下。復焉謂逐其鹿。鹿不在聖人器。而逐之者逐秦耳。秦實鹿焉。六都傾潰。睥睨無已。奔勁足踐我黔庶。觡利穎觝我詩書。彼非鹿而何。嗚乎。去道與德也。獸焉不獨秦。¶ 

<pb:NFKB_QTW_p0896-14a>

** 梅先生碑¶ 
:PROPERTIES:
:TITID: QTWTIT17984
:PERSID: QTWAUT2542
:END:

漢成帝時。綱紐頹。先生以書諫天子者再三。夫火政雖去。而劍履間健者猶數百位。尚不能為國家出力以斷佞臣頭。復何南昌故吏憤憤於其下。得非南昌遠地也。尉下僚也。苟觸天子網。突倖臣牙。止於殛一狂人。噬一單族而已。彼公卿大夫。有生殺喜怒之任。有朋黨蕃衍之大。至於出一言。作一事。必與妻子謀。苟不便其家。雖妾人婢子。亦攖挽相制。而况親戚乎。况骨月乎。故雖有憂社稷心。亦噤而不吐也。嗚乎。寵祿所以勸功。而位大者不語朝廷事。是知天下有道。則正人在上。天下無道。則正人在下。余讀先生書。未嘗不為漢朝公卿恨。今南游。復過先生里。吁。何為道之多也。遂碑以弔之。¶ 

** 二工人語¶ 
:PROPERTIES:
:TITID: QTWTIT17985
:PERSID: QTWAUT2542
:END:

吳之建報恩寺也。塑一神於門。土工與木工互不相可。木人欲虛其內。窗其外。開通七竅。以應胷藏。俾他日靈聖。用神吾工。土人以為不可。神尚潔也。通七竅。應胷藏。必有塵滓之物。點入其中。不若吾立塊而瞪。不通關竅。設無靈。何減於吾。木人不可。遂偶建焉。立塊者竟無所聞。通竅者至¶ 
<pb:NFKB_QTW_p0896-15a>
今為人禍福。¶ 

** 書馬嵬驛¶ 
:PROPERTIES:
:TITID: QTWTIT17986
:PERSID: QTWAUT2542
:END:

天寶中。逆胡用事。鑾輿西幸。貴妃死於馬嵬驛。臣在草野間。得本朝書讀。未嘗不恨生不得批虜顙。以快天子意。今復百餘年後。右軾邊隴。裘莽平遠。發人宿憤。然明皇帝時。天下太平矣。卒有寵僭之咎。不足之恨者。何耶。夫水旱兵革。天之數也。必出聖人之代。以其上瀆社稷。下困黎民。非聖人不足以當其數。故堯之水。湯之旱。而元宗兵革焉。¶ 

** 說石烈士¶ 
:PROPERTIES:
:TITID: QTWTIT17987
:PERSID: QTWAUT2542
:END:

石孝忠者。生長韓魏間。其為人猛悍多力。少年時偷雞殺狗。殆不可勝計。州里甚苦之。後折節事李愬。為愬前驅。其信任與愬家人伍。元和中。蔡人不歸。天子用裴丞相計。以丞相征蔡。若愬者光顏者重允者。皆受丞相指揮。明年蔡平。天子快之。詔刑部韓侍郎撰平蔡碑。將所以大丞相功業於蔡州。孝忠一旦熟視其文。大恚怒。因作力推去其碑。僅傾陊者再三。吏不能止。乃執詣節度使。悉以聞。時章武皇帝方以東北事倚諸將。聞是卒。心甚訝之。命具獄。將斃於碑下。孝忠度必死也。苟虛死。則無以明愬功。乃偽低畏¶ 
<pb:NFKB_QTW_p0896-16a>
若不勝按驗。吏閔之。未知其為人也。孝忠伺吏隙。用枷尾拉一吏殺之。天子聞之怒。且使送闕下。及至也。亦未異其人。因召見曰。汝推吾碑。殺吾吏。為何。孝忠頓首曰。臣一死未足以塞責。但得面天子顏。則赤族無恨矣。臣事李愬嵗久。以賤故給事。無不聞見。平蔡之日。臣從在軍前。且吳秀琳蔡之奸賊也。而愬降之。李祐蔡之驍將也。而愬擒之。蔡之爪牙。脫落於是矣。及元濟縛。雖丞相與二三輩。不能先知也。蔡平之後。刻石紀功。盡歸乎丞相。而愬第具名與光顏重允齒。愬固無所言矣。設不幸更有一淮西。其將畧如愬者。復肯為陛下用乎。賞不當功。罰不當罪。非陛下所以勸人也。臣所以推去碑者。不惟明愬之績。亦將為陛下正賞罰之源。臣不推碑。無以為吏擒。臣不殺吏。無以見陛下。臣死不容時矣。請就刑。憲宗既得淮西本末。且多其義。遂赦之。因命曰烈士。復召翰林段學士撰淮西碑。一如孝忠語。後孝忠隸江陵軍驅使。大中末。白丞相鎮江陵。余求謁丞相府。有從事為余道孝忠事。遂次焉。將所以教為人下。¶ 

** 拾甲子年事¶ 
:PROPERTIES:
:TITID: QTWTIT17988
:PERSID: QTWAUT2542
:END:

太和中。張谷納邯鄲人李嚴女。備歌舞具。及長大。妍麗豐¶ 
<pb:NFKB_QTW_p0896-17a>
足。殆不似下賤物。又能傳故都聲。有時凉曉。哀轉歷歷。見趙家之遺臺老樹。雖驚離弔往之懷。似不能多也。雅為谷所愛。因目曰新聲。及劉從諫得父封。谷以窮游佐其事。新聲亦從去。然性本便惠。雖谷之起居謀慮。皆豫有承迎。故頗聞中外消息。時從諫得志後。勾聚亡命。以窺脇朝廷。大為四方人怪訝。有實其事於谷者。谷不以介意。新聲曰。妾於公直巾屨間狎玩者耳。除歌酒外。不當以應顧命。然食人之食。憂人之憂。理之常也。况妾乎。前日天子授從諫節度使時。非從諫有戰野之功。拔城之績。蓋以其先父挈齊還我。去就間未能奪其嗣耳。而公不幸為其屬。則牽制之道。在此不在彼也。自劉氏奄有全趙。更改嵗時。未嘗聞以一縷一蹄為天子壽。而指使輩率無賴人也。且章武朝數鎮顛覆。皆以雄才傑器。尚不能固天子恩。况從諫擢自兒女子手中。一旦襲荷家業。苟不以法而得。亦宜以不法而終。此倚伏之常數也。而又卒伍佻險。言語不祥。是不為齊鬼所酬而死於帳下者幸矣。孰謂公從其事。反不知其事者哉。如不能早折其肘臂。以作天子計。則宜脫族西去。大丈夫勿顧一飯恩。以骨肉腥健兒衣食。言訖。悲涕流落。谷¶ 
<pb:NFKB_QTW_p0896-18a>
不決者三月。新聲復進。以其業不用也。縊殺之。會昌中。從諫死。以其子露父意。族之。谷竟從逆。嗚乎。謀及婦人者必亡。而新聲之言。惜其不用。余前過太行時。有傳吏能道當時事。因拾以編簡。¶ 

** 刻嚴陵釣臺¶ 
:PROPERTIES:
:TITID: QTWTIT17989
:PERSID: QTWAUT2542
:END:

巖巖而高者。嚴子之釣臺也。寥寥而不歸者。光武之故人也。故人之道何如。睨蒼苔以言之。尊莫尊於天子。賤莫賤於布衣。龍飛蛇蟄兮風雨相遺。干戈載靡兮悠悠夢思。何富貴不易節。而窮達無所欺。故得脫邯鄲之難。破犀象之師。造二百年之業。繼三尺劍之基者。其唯有始有卒者乎。今之世。風俗偷薄。祿位相尚。朝為一旅人。暮為九品官。而親戚骨月。已有差等矣。况故人乎。嗚乎。往者不可見。來者未可期。已而已而。¶ 

