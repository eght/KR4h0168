#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0400-22a> 
#+PROPERTY: JUAN 0401
欽定全唐文卷四百一¶ 

<pb:NFKB_QTW_p0401-01a>

* 田南砅¶ 
:PROPERTIES:
:PERSID: QTWAUT0932
:END:

南砅。開元時擢書判拔萃科。¶ 

** 對升高判¶ 
:PROPERTIES:
:TITID: QTWTIT08444
:PERSID: QTWAUT0932
:END:

** 　解式與長年行因升高不從所視遂杖之式訴州斷鬬論省科失入¶ 
:PROPERTIES:
:TITID: QTWTIT08444
:PERSID: QTWAUT0932
:END:

罰懲其淫。禮主於敬。若長幼而失節。在典刑而無捨。蠢爾解式。從於長年。三人而行。尚聞擇善。十年以長。非可肩隨。况侍上邱陵。不能向其所視。如問及雲物。其將對以何詞。無儀所謂於伊人。有體自均於相鼠。杖其傲禮。固未乖宜。昔者蜡畢出遊。言偃問其何歎。幼而不遜。尼父叩其夷俟。合志為友。前言猶且不嗤。年長以倍。今日云何致罰。必若齒於鄉黨。則應金作贖刑。如或列於父兄。豈可求之凡鬬。失入宜從省見。定刑更待州申。欽哉惟刑。捨此將濫。¶ 

* 趙不為¶ 
:PROPERTIES:
:PERSID: QTWAUT0933
:END:

不為。開元時擢書判拔萃科。¶ 

** 對申公杜門判¶ 
:PROPERTIES:
:TITID: QTWTIT08445
:PERSID: QTWAUT0933
:END:

** 　申公杜門不出聚遠方衆百餘人里中興訟¶ 
<pb:NFKB_QTW_p0401-02a>

:PROPERTIES:
:TITID: QTWTIT08445
:PERSID: QTWAUT0933
:END:

儒惟教先。學乃德本。苟立誠以脩業。終養中而果行。故道存斯貴。方類是歸。無愆自遠之會。庶廣克成之業。雖門人請益。既有孚於鼎新。而邑里無儀。却興言於獄訟。沈吟漢牘。反覆周典。黨而成衆。義非止於嚴科。問以辯之。理何妨於聚學。况杜門不出。事非干進。敦魯服之元風。指楚郊之遠避。講習典禮。翺翔墳索。足以激揚時俗。光闡儒門。諒旌賁之可知。豈訟聲之所及。捨而勿問。深合國章。¶ 

* 梁庶¶ 
:PROPERTIES:
:PERSID: QTWAUT0934
:END:

庶。開元時擢書判拔萃科。¶ 

** 對馬驚師徒判¶ 
:PROPERTIES:
:TITID: QTWTIT08446
:PERSID: QTWAUT0934
:END:

** 　卜氏為御馬驚師徒小却監軍糾為無勇卜氏遂死之或誄其功監軍請寘乎理誄者執云非罪¶ 
:PROPERTIES:
:TITID: QTWTIT08446
:PERSID: QTWAUT0934
:END:

戎御近官。事資良藝。或逐禽而過表。且並轡而授綏。克敵是因。搴旗攸屬。卜氏參名訓僕。奉職佳兵。懸父之馬或奔。晉侯之車將敗。師徒小却。鉦鼓微旋。既獲譴於有司。載興慚於無勇。鳴轂小故。猶有伏劒之臣。敗軍大尤。須聞免冑之客。是用捐軀不恡。視死如歸。東野傾轅。雖則其罪。國書¶ 
<pb:NFKB_QTW_p0401-03a>
殞首。終用可嘉。足比乘邱之能。宜錫滑臺之誄。庶甄死節。以寵鬼雄。¶ 

* 房自厚¶ 
:PROPERTIES:
:PERSID: QTWAUT0935
:END:

自厚。開元朝官御史。¶ 

** 對佯狂讓弟判¶ 
:PROPERTIES:
:TITID: QTWTIT08447
:PERSID: QTWAUT0935
:END:

** 　陳乙襲爵遂佯狂以讓弟甲嗣爵後方入仕鄰人告甲非嫡子不合襲¶ 
:PROPERTIES:
:TITID: QTWTIT08447
:PERSID: QTWAUT0935
:END:

德懋懋官。功懋懋賞。是崇開國之典。以致承家之事。陳乙志符前彥。愛結友于。雖佯狂之或違。亦志義之可尚。循令問而克嗣。慮不當仁。依德言而靡渝。理應承嫡。况操刀使割。能則無傷。執射從畋。貫乃斯獲。仕進所取。孝弟歸先。苟以讓而入官。能濟人而輔國。以之立長。可不謂賢。鄰告失宜。竊以為得。¶ 

* 馬兟¶ 
:PROPERTIES:
:PERSID: QTWAUT0936
:END:

兟。(一作[:#AS-FEEF:●]¶ 
[:#AS-FBED:●]先)開元時擢書判拔萃科。¶ 

** 對三命判¶ 
:PROPERTIES:
:TITID: QTWTIT08448
:PERSID: QTWAUT0936
:END:

** 　乙仕登三命舉以特牲祀以少牢人告其僭加於舉禮也¶ 
<pb:NFKB_QTW_p0401-04a>

:PROPERTIES:
:TITID: QTWTIT08448
:PERSID: QTWAUT0936
:END:

聖人成能。設位待士。君子脩業。考行入官。等威有倫。名器不假。(一作紊)乙爵登寵命。位列周行。舉善有存乎禮物。敬享無虧於豐殺。既感霜露。不忘豺獺。是以用禴。於焉展牲。信以大夫之禮。能行孝子之志。緣祀而加。誠不違於舊典。或人妄告。固未適於時宜。雖二簋之可享。豈少牢之為僭。此其禮歟。固無尤矣。¶ 

* 薛霽¶ 
:PROPERTIES:
:PERSID: QTWAUT0937
:END:

霽。開元時擢書判拔萃科。¶ 

** 對清白二渠判¶ 
:PROPERTIES:
:TITID: QTWTIT08449
:PERSID: QTWAUT0937
:END:

** 　得清白二渠交口不著斗門堰府司科高陵令罪云是二月一日以前¶ 
:PROPERTIES:
:TITID: QTWTIT08449
:PERSID: QTWAUT0937
:END:

導水東流。百川歸海。甘泉北對。二渠交錯。灌注不息。黔黎資上善之功。奔瀉無窮。生靈得下潤之廣。鄭國創業。白公繼焉。秦兼十倍之資。韓得數年之力。決渠降雨。不待商羊之歌。荷鍤成雲。寧假飛龍之氣。理合克奉時令。謹塞隄防。水潦盛昌。懼有奔突。桃花泛溢。增修及二月之前。瓠子興謠。流潤安四人之業。縣宰絃歌緝化。鸞雉添祥。雷震一時。風行百里。遵乎令典。誠未失時。見彼章程。不罹其咎。有詞¶ 
<pb:NFKB_QTW_p0401-05a>
難罰。無濫斯人。¶ 

* 柳同¶ 
:PROPERTIES:
:PERSID: QTWAUT0938
:END:

同。開元時擢書判拔萃科。¶ 

** 對萊田不應稅判¶ 
:PROPERTIES:
:TITID: QTWTIT08450
:PERSID: QTWAUT0938
:END:

** 　勸農使稱萊田舊不應稅州縣令有徵納為例各自不同或據畝數均收或隨上下加減百姓紛訴使司科均收以不應為從重科加減以非法均賦斂州訴恐年饑無以給貸且使司法例不平不伏處斷¶ 
:PROPERTIES:
:TITID: QTWTIT08450
:PERSID: QTWAUT0938
:END:

度地制邑。徹田為糧。必均三壤之宜。以成九賦之則。是以政令惟簡。乃黎庶時蘇。法物苟紛。必謗讟日浸。昔魯備齊難。作邱甲之法。晉為秦擒。起爰田之制。俱錐刀之末。開喪亂之始。今三時不害。四人成功。疆理多兩穗之收。倉廩必九年之蓄。惟彼州縣。誠非紀綱。既無恤人之心。豈曰奉公之理。省徭慎役。未挂於愚心。貪財徇名。巳間於拙見。昔興稅畝。嘗聞尼父之嫌。今欲萊田。有類哀公之志。非愛人以治國。何深恩而淺謀。使乎察彼衷情。允茲上訴。丁停厚斂。冤者爰申。官寘嚴刑。罪人斯得。既有雅見。實曰良圖。¶ 

<pb:NFKB_QTW_p0401-06a>

* 李仲和¶ 
:PROPERTIES:
:PERSID: QTWAUT0939
:END:

仲和。開元時擢書判拔萃科。¶ 

** 對津吏告下方傷水判¶ 
:PROPERTIES:
:TITID: QTWTIT08451
:PERSID: QTWAUT0939
:END:

** 　得津吏告下方傷水請毀左右隄水工景固爭¶ 
:PROPERTIES:
:TITID: QTWTIT08451
:PERSID: QTWAUT0939
:END:

潤下斯弊。漂流是虛。欲崇堙塞。必藉隄防。津吏以下方致災。冀應除毀。水工以長隄作務。不可依憑。競有兩端。事難雙允。請闢千里。無虧五詞。則拯溺不待於規行。聞諸往說。而塞川頗類於防口。得自今辰。方見河渠之書。自嫻標準。溝洫之志。以會規模。左毀則右傷。右毀則左弊。左右俱毀。便沈下方。津吏之言雖陳。水工之志難奪。既不合毀。咸宜告知。¶ 

* 蘇偁¶ 
:PROPERTIES:
:PERSID: QTWAUT0940
:END:

偁。開元時擢書判拔萃科。¶ 

** 對給地過數判¶ 
:PROPERTIES:
:TITID: QTWTIT08452
:PERSID: QTWAUT0940
:END:

** 　甲給地過數科所由曰更耕之田¶ 
:PROPERTIES:
:TITID: QTWTIT08452
:PERSID: QTWAUT0940
:END:

沃土塉土。厥有區分。一易再易。非無異制。實資均政。以利耕者。甲有司也。政實存焉。因資地利之殊。計若農家之請。庶以通其勞逸。齊厥等差。實謂更耕。克精受授。孰云過數。¶ 

<pb:NFKB_QTW_p0401-07a>

且曰守經。古有明徵。今寧有罰。¶ 

* 廉粲¶ 
:PROPERTIES:
:PERSID: QTWAUT0941
:END:

粲。開元時擢書判拔萃科。¶ 

** 對春不修鑑判¶ 
:PROPERTIES:
:TITID: QTWTIT08453
:PERSID: QTWAUT0941
:END:

** 　丁掌冰不頒于命士春不修鑑而輒秋刷¶ 
:PROPERTIES:
:TITID: QTWTIT08453
:PERSID: QTWAUT0941
:END:

宗周布政。漢家舊法。藏冰於陸。自古有之。頒冰於朝。方今靡替。倚那厥職。乃丁是掌。西攀咸鎬。寄甘泉之北宮。東邑鞏洛。入邙山之陰洞。履霜知堅。和翠微而一色。積雪偕凍。岌稜層而流寒。當忝司存。合閑主守。苟違命士。得無常刑。若惟陳迹。良亦異聞。且太歲換韶。盛德在木。上從天子。下際㣥公。大給千官。備霑累命。青熒片片。光研金鏡之空。缾央[:#AS-FBEC:●]瓦峩峩。姿凜玉壺之態。蓋將以蕩清暑。辟炎毒。水晶簾內。飛燕嬌歌而對山。虎魄盤中。省署永吟而陶酒。時或稽緩。人必其憂。况士不頒冰。闕也。春不修鑑。怠也。秋仍輒刷。非也。三者備矣。夫何言哉。眷言伊丁。請用常典。¶ 

* 胡瑱¶ 
:PROPERTIES:
:PERSID: QTWAUT0942
:END:

瑱。河東人。元宗時登進士第。¶ 

** 大閱賦(以國崇武備明習順時為韻)¶ 

:PROPERTIES:
:TITID: QTWTIT08454
:PERSID: QTWAUT0942
:END:

<pb:NFKB_QTW_p0401-08a>

乾坤設象。帝出乎震。文經邦而遐邇安。武禦寇而上下順。厥二道之可久。同五材而皆進。故軒轅出涿鹿之戰。顓頊列共公之陣。足以克定禍亂。天祿永終。雖八荒有截。而七德是崇。若乃元冥用事。律變冬中。胡地馬肥。寧控弦而習戰。漢家農隙。且講事而威戎。於是簡車徒。命將帥。崇文物。設武備。旌旗裔裔而風飛。士馬囂囂而雲萃。竟澤彌谷。殷天動地。銜枚無聲。擊鼓作氣。琱弓月滿。寶刀霜利。申前驅。誅後至。為三表而有節。歷千古而不墜者也。爾其兵勢崩騰。軍容翕習。元甲鱗布。長戈岳立。虞人萊野。㣥吏作旗。事著六職。禮分四時。可以順少長。匡邦國。匪盤匪遊。有典有則。是時也。長楊草落。鄠杜霜明。既不虞而作式。亦因狩而治兵。大田獲之以三品。和門樹之以兩旌。抱木之猿。見矯矢而遙泣。傷弦之雁。聞虛弓而巳驚。且夫設席張幕。蒙盾負羽。獸之大小。既公私而殊獲。野之險易。亦人車而各主。豈即鹿而無虞。誠獻禽而後取。此非以田獵縱天下之極觀。亦因之簡衆而習武。¶ 

* 趙自勵¶ 
:PROPERTIES:
:PERSID: QTWAUT0943
:END:

自勵。開元時登進士第。¶ 

<pb:NFKB_QTW_p0401-09a>

** 出師賦(并序)¶ 

:PROPERTIES:
:TITID: QTWTIT08455
:PERSID: QTWAUT0943
:END:

先天年。獫狁孔熾。動搖邊陲。是以我國家有事於沙漠也。徵甲選徒。星馳雲集。楚劒霜利。吳鈎月懸。將以驅日逐之首。斬天驕之族。蓋使烽埤無火。亭障息肩。大矣哉。自古出師。未有若斯之盛者。藉雖不敏。敢述賦云。¶ 

赫哉帝唐。葉殷累聖。光明乾道。洗清邦政。德所以和懷四夷。教所以平章百姓。用能盡奄有於天下。得樂推於㣥黎。鳳符以謳歌而適。龍歷以揖讓而躋。既神化之無外。何鬼方之獨迷。若乃皇赫斯怒。元戎是出。其制敵也以威。其用師也以律。琱戈電舉。鐵騎風疾。霜明鋒刃。夕曜曜以衝星。火色旌旗。晝炎炎以篲日。橫行有同於千里。止步不過於六七。桓桓大將。黃石老之兵符。赳赳武夫。白猿公之劒術。謀無再陳。其來若神。攻則必取。諒資於武。既作氣以鼓行。受脤者實在乎國英。雖假靈於廟算。決勝者亦關於天斷。固將以拒十角之猖狂。豈止掃一隅之陵亂。然後作寰宇之清謐。成皇王之壯觀。別有其儀不忒。詩書是則。鱗翮初就。將騰躍於風波。冠劒末從。尚棲遑(一作遲)於翰墨。願高闕之氣殄。佇燕然之銘勒。優哉悠哉。小臣高歌帝德。¶ 

<pb:NFKB_QTW_p0401-10a>

** 時賦¶ 
:PROPERTIES:
:TITID: QTWTIT08456
:PERSID: QTWAUT0943
:END:

從龍者雲。召風者虎。物之相應。時哉則侶。傅巖捨築。渭浦收綸。命或時偶。時維道親。時既行焉。西漢之臣附鳳。時之否也。東魯之父傷麟。時可以謀身。時可以達命。季子談說。宣尼歷聘。平津列侯。長卿國命。時廢時通。知之則慶。元穹埏埴。時運收成。日月貞輝。時合晦明。大火流兮。歲律云暮。春花歇兮。寒露將生。感天時之興替。矧人事之窮亨。時乏良工。龍泉掩彩。時逢伯樂。驥坂長鳴。借如紅樹呈色。玉顏含粲。貴當時而則榮。恥後時而貽歎。古之君子。謀於終始。薦之惟賢。士或知巳。刺途者棘。垂陰者李。其道可存。將來之士。遷喬者鶯。待時而鳴。芬庭者蘭。候時而榮。易曰。時止則止。時行則行。自古而觀。惟時之大。豈獨夫今日之情者也。¶ 

** 聖人以四時為柄賦(以題為韻)¶ 

:PROPERTIES:
:TITID: QTWTIT08457
:PERSID: QTWAUT0943
:END:

粵若受天明命。配天啟聖。其作則也。必敬敷五教。齊七政。節春夏秋冬之候。順金木水火土之性。變通無失。表正度以為平。雩祀有常。示帝圖之斯盛。始或星分於木。斗建於寅。配其宮於甲乙。面其地於庚辛。莫不合乎序。應乎人。念¶ 
<pb:NFKB_QTW_p0401-11a>
㣥生而悉遂。彰盛德以維新。則是柄也。非父非子。而天下親。暨夫候應乎離。音諧於徵。列其位於丙午。制其方於壬子。莫不循厥功。究厥旨。導貞悔之所由。體長嬴之所以。則是柄也。非堯非舜。而天下理。至乃金精儲其氣。白帝涖其事。有湛露兮斯降。涼風兮斯至。是則仰察於天。俯觀於地。司肅殺而不忒。憫凋落而無遺。抑是柄也。五帝惟六。三皇復四。又若元律騰輝。伊水德兮膺是期。有積雪兮自爾。有堅冰兮自茲。是則上窮於象。下順於時。念衣褐之未濟。表歲寒之不欺。抑是柄也。兩漢非遠。二周可追。况復正巳無替。虛心罔差。隨土圭而暗測。同灰管以潛知。執陰陽代謝之功。咸歸不宰。用日月推遷之候。盡合無為。由是暉映化權。鏘洋德柄。契皇明於玉燭。流睿覽於金鏡。士有隨計上京。觀光末路。欣有準於時政。賀無疆於聖祚。故尋繹於禮經。因抽毫而是賦。¶ 

** 八月五日花萼樓賜百官明鏡賦¶ 
:PROPERTIES:
:TITID: QTWTIT08458
:PERSID: QTWAUT0943
:END:

天下之美風猷。崇五日。重千秋。歡心達於四海。聖澤均於九州。是日也。天子以載誕昔辰。同漢武猗蘭之殿。登高撫政。則聖文花萼之樓。皇帝乃御龍衮。拱洪休。申景命於萬¶ 
<pb:NFKB_QTW_p0401-12a>
方㝢縣。賜明鏡於百辟公侯。偉其爛矣生光。炯爾明發。色洞秋水。精涵夜月。均曲池之引照。或淺或深。比太陽之圓明。不盈不闕。咨爾千品。勗爾萬官。欽哉明主之錫。訓爾為臣之難。手平者必正。體靜者必安。水清則鑒澈。表正則影端。居燥濕而不變。是之謂可久。無小大而虛受。是之謂內寬。可以勵心者堅白。可以接翼者鵷鸞。擬茲鏡之在匣。則何憂乎考槃。於是㣥公卿士。警扈仙蹕。寵賚自天。恩深此日。執明鏡者無所私其照。對明鏡者無所隱其質。並陳力以效能。各呈才而獻術。莫不再拜稽首。奉承天子之休。備有德於咸一。¶ 

** 寒賦¶ 
:PROPERTIES:
:TITID: QTWTIT08459
:PERSID: QTWAUT0943
:END:

儒有討混元。搜綿祀。既覿寒暑之終。亦測興伏之始。覘風驚於一葉。委時換乎千里。寒之厥狀。自茲而起。若夫大火宿藏。青霜晨烈。則蜀井烟閉。漲海氛滅。長河天浹。綴珠崖而生冰。幽朔地窮。濛飛沙而雨雪。乃知蘇武增感。李陵愁絕。聽胡笳以攪思。儷漢庭之仳別。及幽林風掃。時物霜殘。柔條危勁。奧室淒寒。有美人兮心恍惚。情怵悼而難安。陰凝柳塞。怨龍庭之路隔。月透羅幌。憐鴛衾之夜單。屣銀階¶ 
<pb:NFKB_QTW_p0401-13a>
之悄悄。雪珠淚之珊珊。縫筐笥之紈素。寄戎幕之艱難。別有陸沈之子。厠跡荒藪。器宏偉而可觀。命屯剝而不偶。當其時也。趨炎俯僂。佩日[:#AS-FBED:●]敢噓吸。無詩人卒歲之衣。雨泉客將離之泣。豈祁寒而致憾。亦遭時而不息。終乖挾纊之暄。更悲綈袍之及。層冰咽溜。宋生則綴悵而相望。皓雪盈門。袁子則茹悲而於悒。雖居榮而可貴。亦憂道而不入。於時倚歎窮律。佇目遐坰。伊鮮物之皆悴。獨霜松之常青。縱寒苦之飄激。淬堅明而自寧。汨吾情之浩蕩。願冥志於紫靈。¶ 

** 對所知哭寢門判¶ 
:PROPERTIES:
:TITID: QTWTIT08460
:PERSID: QTWAUT0943
:END:

** 　甲哭友人於寢門之外友弟將為疏闊輒毆之¶ 
:PROPERTIES:
:TITID: QTWTIT08460
:PERSID: QTWAUT0943
:END:

太虛運化。勞息有期。聖人制禮。哀樂殊節。甲以詩稱伐木。義切斷金。追管鮑之平生。欣然相得。鄙張陳之棄置。莞爾無取。臨川興歎。逝者如斯。怨天地之不仁。撫琴書之空在。昔之莫逆。把黃菊而思來。今也則亡。乘素車而慟哭。哭於門外。禮亦宜之。責以相輕。誰執其咎。且孔父將聖。昭著格言。有弟何知。胡然昧議。龍頭不見。巳喪朋從。鳳字未題。遽招伊戚。非理輒毆。宜啟刑書。請驗所傷。用申明罰。¶ 

* 陳元伯¶ 
:PROPERTIES:
:PERSID: QTWAUT0944
:END:

<pb:NFKB_QTW_p0401-14a>

元伯。開元時人。¶ 

** 貪泉銘¶ 
:PROPERTIES:
:TITID: QTWTIT08461
:PERSID: QTWAUT0944
:END:

石門海口。厥土惟南。爰有寒泉。注涯之潭。洶溢得窟。既潔且甘。古來共傳。飲之則貪。或曰不然。人心自欲。銅山恒有。意亦未足。矧來茲土。舶車相屬。利汨其心。貨盲其目。在昔賢守。惟孟與吳。雖飲此泉。捐金還珠。由是言之。自有貪夫。匪以泉故。其心則渝。嘗讀舊史。錢神銅臭。漢晉昏濁。多門取授。上下相蒙。靡恤靡救。由物而已。豈泉之搆。皇唐啟聖。開元御歷。黜陟幽明。官人慎擇。道風淳儉。吏業清白。於戲爾泉。其名可易。器滿必覆。撲滿不完。不貪為寶。子罕詞殫。潤屋潤身。禍福之端。勒銘貪泉。作誡庶官。¶ 

* 趙子卿¶ 
:PROPERTIES:
:PERSID: QTWAUT0945
:END:

子卿。開元時人。¶ 

** 出師賦(并序)¶ 

:PROPERTIES:
:TITID: QTWTIT08462
:PERSID: QTWAUT0945
:END:

古之王者出師。有征無戰。然則兵革之事。聖人是興。蓋所以威不軌而昭文德也。帝乃欽若堯禹。承天運行。鮮卑在圖。夜郎無外。而旄頭賊醜。忘道弄邊。河侵海寒。障路幽朔。皇赫斯怒。親師用征。搖星纛神。召募雄合。白羽森月。朱旗¶ 
<pb:NFKB_QTW_p0401-15a>
爛空。俾夫翕東海之焱波。掃北荒之沙雪。國用長策。人忘暫勞。聊勝詠歌。取思而賦。賦曰。¶ 

莫高匪天兮。生我聖人。聰明運用兮。不測惟神。恩澤洪融。覆幬彌淳。噴窮陸。霈無垠。珍怪烟委而波屬。蠻夷鳥狎而蟲馴。粵若鬼方兮。玁狁孔狡。固陰沍寒兮。陵我河津。於是按玉劒而憑怒。耀金戈而雷震。禡蚩尤。誓勾陳。會白帝。騎蒼鱗。天動地應。羅羽衞而煌煌。風咆雷鬬。作笳鼓之殷殷。別有哮悍之旅。毅勇之賓。爰自幽并而投召。走巴楚而來臻。鐵馬金甲。虹旌電輪。鳴弦者飛鴈由其殞越。揮戈者白日所以逡巡。國體兵勢。殊容其身。既出師於鄠杜。亦獵虜於新秦。野氣蒼茫而助殺。軍聲慷慨以含仁。奮威則鯨鯢忉釁。流詠則梟獍懷親。大荒搖落。知單于之魄死。層冰泮渙。感天子之情春。昆彙雜種。於何不臣。寧直跨胡而北省。亦當撫柔於叢榛。海岱攸類。匪兵是遵。固將歷三五而高視。豈與夫費百萬於同勤。¶ 

* 鄭齊望¶ 
:PROPERTIES:
:PERSID: QTWAUT0946
:END:

齊望。開元時擢書判拔萃科。¶ 

** 對歸胙判¶ 
:PROPERTIES:
:TITID: QTWTIT08463
:PERSID: QTWAUT0946
:END:

<pb:NFKB_QTW_p0401-16a>

** 　甲監享以胙歸父餕而祭¶ 
:PROPERTIES:
:TITID: qtw-d1e112442
:PERSID: QTWAUT0946
:END:

三才既分。六宗爰設。或因地事地。或因天事天。明堂尊嚴配之儀。清廟崇禘祫之典。國之盛禮。其何以先。神之至誠。罔或不降。於是陳以簠簋。薦之犧牲。瑟奏空桑。管吹孤竹。甲言參大享。監彼有司。獻灌無虧。福祐攸洽。貴骨以頒於高品。賤體仍霑於庶僚。他日鯉趨。且聞歸胙。今朝神惠。更用祭先。錫類之美則多。黷禮之嫌宜避。¶ 

* 沈瑱¶ 
:PROPERTIES:
:PERSID: QTWAUT0947
:END:

瑱。開元時官諫議大夫。¶ 

** 賀雨賦¶ 
:PROPERTIES:
:TITID: QTWTIT08464
:PERSID: QTWAUT0947
:END:

臣聞堯以欽明文思。察洪水而其咨。湯以布昭聖武。[:#AS-92F9:⿰帛⿱丿糸]鑠石而不雨。彼穹蒼之災沴。豈睿君與聖主。我明德之馨香。終時康而俗阜。大唐以率俾蠻夏。莫非王土。主上以光宅君臨。粵若稽古。以淑德崇化。為乾作輔。其廣運也。包二儀以覆載。其亭育也。想㣥生之父母。聖謨洋洋。嘉言孔彰。惟精惟一。無怠無荒。百姓有過。引之歸巳。一物失所。納之於隍。夫人之所重者食也。政之所先者農也。近歲以冬雪不盈。春雲少澤。綠疇合瘁。朱夏將革。無西畢之霶[:#AS-814A:⿱雨⿰氵它]。有南威¶ 
<pb:NFKB_QTW_p0401-17a>
之赫奕。我藝闕秀。甫田虛闢。湘燕垂翼而不飛。應龍矯首而何益。爾乃邦人大恐。皇念勤眷。思轉災以為祥。宜樹美而除譴。移正寢。徹豐膳。釋幽冤。索遺彥。達聰明目。廣視聽於四方。恤獄緩刑。開網羅於三面。誡絕崇慝。懲離黨援。衮路清。太階平。君臣咸一。邦家輯寧。天方悔咎淪孼。垂休降靈。雲布族而靄䨴。電驚空而煌熒。殷雷震而闐闐。飛雨零而冥冥。夫其森沈散漫。颯灑淩亂。瀝液汪洋。周流津漢。濯上林之靃靡。漲昆明之瀾汗。驟繁響於闕庭。浮清風於樓觀。元澤優而霽止。晴光炳兮澄渙。奔餘潦於迴塘。挂晴虹於霄漢。阡陌條暢而增綺。黍稷芬榮而若換。野老熙熙。農人相持。嘉廩儲之望歲。喜甘霈之流滋。鼓腹擊壤。賡歌稱詩。詩曰。有渰淒淒。興雨祁祁。雨我公田。遂及我私。皇上睟容有穆。神心載怡。㣥卿大夫。濟濟纓緌。拜手稽首。足之蹈之。賀農祥於介福。答聖造於休期。有諫議大夫沈瑱。因進而稱曰。臣聞昔者飛雉升鼎。用墜殷宗之德。熒惑守心。旋移宋景之慝。禾苗盡起。孺子感動於周公。桑穀並生。太戊獲相於伊陟。夫君人者。修巳以敬。乾乾日昃。奉堯舜以為心。崇禮讓而為則。放黜回佞。敷求讜直。使人以時。用邱明¶ 
<pb:NFKB_QTW_p0401-18a>
之昏定。異物不貴。誡老氏之難得。哀賑惸嫠。勉敦稼穡。自然灾伏。至誠感於天地。及當而行。湛恩浹於寰瀛。珍絡繹。瑞縱橫。海氣蒙晏。河光吐榮。甘露凝而醴泉涌。麒麟遊而鳳凰鳴。烟雲蕭索而紛郁。日月光華而淑清。我后慎終如始。用晦為明。為而不有。沖而不盈。向之能事。動植由庚。¶ 

* 張欽敬¶ 
:PROPERTIES:
:PERSID: QTWAUT0948
:END:

欽敬。開元時擢進士第。¶ 

** 仲冬時令賦(以題為韻)¶ 

:PROPERTIES:
:TITID: QTWTIT08465
:PERSID: QTWAUT0948
:END:

粵若大君光宅。海內文思。開帝王之洪緒。振皇紀之綱維。敷化布和。設明堂以聽政。發祥儲祉。坐宣室而受釐。有典有則。念茲在茲。負扆恭巳。凝旒肅祗。享會必依乎是月。寒暑不易乎斯時。若乃睦以神人。施乎政令。鋪惠澤以流渥。鼓薰風而入詠。日月惟朗。星辰克正。調歷數之璿衡。叶乾坤之寶命。况乎陽氣告始。豳歌御冬。惟時是恤。維政之雍。穆元堂以敷化。感黃冠以勞農。命魯史之登臺。式書雲物。審周官之有祀。時命秩宗。於是恒憲聿修。舊章遐布。飭蓋藏之是密。警門閭而必固。一以永寧。各知攸措。滌器物之疏奄。釐冰地之凝沍。休力役。省征賦。養國中之[:#AS-844C:⿰魚眾]寡。罷官¶ 
<pb:NFKB_QTW_p0401-19a>
守之尸素。是使風雨丕順。曾不爽於豐年。霜露以時。諒匪[:#AS-8B70:⿰⺅⿱⿰夭夭心]於歲暮。撫三五之遐軌。案道德之平裕。方見與羲農而比崇。豈直等成周之景祚而已。顧慚眇質。叨承選衆。神仙作尉。非漢氏之稱梅。孝友承家。媿詩人之歌仲。謬昌言於聖德。豈緣情而有中。¶ 

** 對移鄉判¶ 
:PROPERTIES:
:TITID: QTWTIT08466
:PERSID: QTWAUT0948
:END:

** 　丁適他邑伍謂其叛追之遽出旌節以徇伍訴諸邑吏將納之圜土曰來有授也¶ 
:PROPERTIES:
:TITID: QTWTIT08466
:PERSID: QTWAUT0948
:END:

典禮是興。訓導為本。俗以遷善。從乎樂郊。生而在勤。克有寧宇。今丁之適。無乃是諸。鄰伍以追。其昧授於旌節。邑吏之罰。胡不恤於宜岸。縶茲行者。類厥罷人。雖徇等門關。曾不忍於為厲。內於圜土。且未見於虧則。終是迷而妄作。輒利動以生悔。瑜瑕既不相掩。齊楚豈能均得。誨人不倦。其若是乎。遂使信不可知。義無所立。薄刑猶可誤作。往訴何太詞游。爰叩兩端。且知三失。况率土無外。曷謂他邦。當官以行。何非巳任。免戾實由勤職。結罪終無正條。寧其刑淫。是亦為政。¶ 

** 對越關判¶ 
:PROPERTIES:
:TITID: QTWTIT08467
:PERSID: QTWAUT0948
:END:

<pb:NFKB_QTW_p0401-20a>

** 　越度關府欲科罪稱告急切不暇請公文¶ 
:PROPERTIES:
:TITID: qtw-d1e112508
:PERSID: QTWAUT0948
:END:

恭惟我王。設險以守。□□□□□諸末遊。彼何人斯。干國之紀。異驅傳之高節。非買符之達人。去必乘星。學雞鳴而夜度。行惟渴日。談馬邑而朝迷。此則匿姦於心。詐偽難恕。徒急切以文過。豈刑章之可逃。速歸爾尤。無惑朝憲。¶ 

* 劉晉¶ 
:PROPERTIES:
:PERSID: QTWAUT0949
:END:

晉。開元時擢書判拔萃科。¶ 

** 對清白二渠判¶ 
:PROPERTIES:
:TITID: QTWTIT08468
:PERSID: QTWAUT0949
:END:

** 　得清白二渠交口不著斗門堰府司科高陵令罪云是二月一日以前¶ 
:PROPERTIES:
:TITID: QTWTIT08468
:PERSID: QTWAUT0949
:END:

作利生人。實資水德。至於泛濫。或以災成。故立陂隄。存夫令式。雖墨綬為化。不願於勞人。而黃潦或湧。益深於害物。况作事謀始。合用於農隙。啟塞隨時。豈待於春仲。論事乃拙於為政。語對何聞於有司。堰既不立於千金。刑亦安疑於兩璧。郡侯所詰。爰按科條。¶ 

* 劉潤¶ 
:PROPERTIES:
:PERSID: QTWAUT0950
:END:

潤。開元時擢書判拔萃科。¶ 

** 對大㪷酒判¶ 
:PROPERTIES:
:TITID: QTWTIT08469
:PERSID: QTWAUT0950
:END:

<pb:NFKB_QTW_p0401-21a>

** 　元日會序賓光祿以大㪷酌醴祈黃耉比部以無令式勾徵訴稱以引以翼古之道也¶ 
:PROPERTIES:
:TITID: qtw-d1e112537
:PERSID: QTWAUT0950
:END:

元正告朔。品物惟慶。萬國朝宗。九賓式序。尊儒尚齒。以申其宴慰。養老乞言。以成其福祿。威儀秩秩。弁舞傞傞。等申公之置醴。同齊侯之拜爵。大㪷以將其厚意。加籩以寵其元老。既醉既飽。以引以翼。引大雅之謙和。致太平之樂事。光祿乃遵乎古道。未蹈深愆。比部則格以金科。言從勾納。法其畫一。理在徵收。刑貴惟輕。不宜加罪。¶ 

** 對薦賢能判¶ 
:PROPERTIES:
:TITID: QTWTIT08470
:PERSID: QTWAUT0950
:END:

** 　甲薦賢能三詣公車試皆高第表請錫彤弓矢廷尉致詰詞云適有功¶ 
:PROPERTIES:
:TITID: QTWTIT08470
:PERSID: QTWAUT0950
:END:

唐堯稽古。時謂能官。周文小心。號稱多士。雲龍感召。鸞鷺充庭。蒲璧交衢。弓車荐委。薦異能之士。採非常之德。遊太學而橫經。詣公府而高第。驥足千里。同主父之三擢。桂林一枝。恥公孫之十上。爰求九錫之命。以旌三適之功。惟甲書生可貴。能移太守之尊。小吏雖卑。猶奪宰君之望。在道雖云可重。傷倨無宜寘刑。理在優賢。不勞加黜。¶ 

** 對無夫修隄堰判¶ 
:PROPERTIES:
:TITID: QTWTIT08471
:PERSID: QTWAUT0950
:END:

<pb:NFKB_QTW_p0401-22a>

** 　河南諸州申無夫修理隄堰請與之平價仍免外徭省司以為與平價則官無所供免外徭則公事廢闕不之許州訴人實阻饑恐不及冬成至春復桃花水為害¶ 
:PROPERTIES:
:TITID: qtw-d1e112554
:PERSID: QTWAUT0950
:END:

邦寧本固。書稱經理之方。慮始樂成。易著變通之義。且河分南北。境控青徐。壤雜下田。土為上賦。荐逢堯水。乍闕殷儲。感發於中。思索其極。順時令。庀工徒。版築爰興。隄防互設。崛然特起。同斷岸之孤標。的爾殊形。狀屯田之錯峙。期於永逸。汔用小康。望免外徭。式酬平價。州將當撫循之寄。顧瞻黔黎。省司膺出納之權。愛存府庫。俱為奉國。咸是循公。探源若混其淄澠。究理頗別於涇渭。何則。雖言營造。本資其井田。徒謂繕修。未起於桑梓。力常有限。徭或可蠲。役靡踰時。價無宜給。是則上省勞費。人忘阻饑。無闕於農。不[:#AS-8B70:⿰⺅⿱⿰夭夭心]於素。縱使隄疏瓠子。不復興歌。浪起桃花。誰能為害。¶ 

* 顏勝¶ 
:PROPERTIES:
:PERSID: QTWAUT0951
:END:

勝。曲阜人。擢進士第。官右補闕。¶ 

** 對大夫祭判¶ 
:PROPERTIES:
:TITID: QTWTIT08472
:PERSID: QTWAUT0951
:END:

** 　有五品祭寢不祭廟饌用索牛御史劾於寢則¶ 
<pb:NFKB_QTW_p0401-23a>
以陋於饌則以泰訴云禮令無違¶ 
:PROPERTIES:
:TITID: QTWTIT08472
:PERSID: QTWAUT0951
:END:

廟者曰貌。死者曰歸。神人異業。敬則如在。牲牷必備。祭而勿黷。秩有五品。榮加三命。誠乃錫類。孝能尊先。春露既濡。增怵惕之感。秋霜巳降。發悽慘之心。雖欲饗親。孰為知禮。祭於寢也。自合刲羊。祀諸廟焉。方聞用犢。庖丁展事。雖則無全。鄒人將入。如何不問。令無立廟。理歸於寢。祭設庶人之位。薦以大夫之牲。索而用之。非其古也。蘋蘩可重。豈煩介葛之犧。黍稷非馨。寧展烝嘗之禮。精意以饗。神其吐諸。禮雖徵於曲臺。罪自招於石室。欲加之罪。其無辭乎。¶ 

** 對弔服加麻判¶ 
:PROPERTIES:
:TITID: QTWTIT08473
:PERSID: QTWAUT0951
:END:

** 　甲乙二人所受學師亡皆弔服加麻甲出有所之則絰乙居則絰出則否縣司科甲乙不合為師制服並不伏¶ 
:PROPERTIES:
:TITID: QTWTIT08473
:PERSID: QTWAUT0951
:END:

理範通明。國圖惟遠。班和正本。式古崇風。訓學興文。當今是教。甲乙同志。偃化從師。春誦夏弦。自得西河之美。摳衣函丈。無非北海之遊。道叶雩壇。聲高闕里。鴻都盛業。方列義於儒堂。電隙流年。奄生悲於泉戶。兩楹之夢。豈迴景於西山。二豎之災。竟遊魂於北斗。壞木之悲。師也何追。頹山¶ 
<pb:NFKB_QTW_p0401-24a>
之哀。吾將安仰。因情定禮。自可處於心喪。弔服加麻。實無虧於聖政。甲出而絰。是依古也。乙居則否。奚所咎焉。既不異於門人。信無徵於魯禮。欲加之罪。其有辭乎。¶ 

** 對父在凶門判¶ 
:PROPERTIES:
:TITID: QTWTIT08474
:PERSID: QTWAUT0951
:END:

** 　乙父在喪母立凶門或告一家不合二門乙訴云虞而無主以重當輕¶ 
:PROPERTIES:
:TITID: QTWTIT08474
:PERSID: QTWAUT0951
:END:

休死勞生。存亡大數。絕漿泣血。孝敬常期。乙也哀摧。禍鍾凶舋。感風枝而殞魄。反哺何施。陟霜屺而縻心。跪乳奚及。願言負米。空結戀於梁山。痛深懷橘。愴開編於吳史。凶門列位。夙著等差。方取則於殷周。驗昭然於典禮。既虞而作。瘞重之制自分。有祔於姑。為主之儀寧惑。坦然明白。可舉而行。事不亂於大猷。法難加於小累。¶ 

** 對不供夷槃判¶ 
:PROPERTIES:
:TITID: QTWTIT08475
:PERSID: QTWAUT0951
:END:

** 　三品喪事夷槃不供司儀云時所不要¶ 
:PROPERTIES:
:TITID: QTWTIT08475
:PERSID: QTWAUT0951
:END:

生榮死哀。士有恒禮。弔喪歸賵。國著成規。三品云亡。九泉方閟。窀穸有事。未展懸棺之儀。含襚所陳。遂闕夷槃之典。至若夏德方暑。自可歸冰。冬陰沍寒。何煩設器。待窮獻羔之禮。方議鷞鳩之刑。¶ 

<pb:NFKB_QTW_p0401-25a>

* 屈突叔齊¶ 
:PROPERTIES:
:PERSID: QTWAUT0952
:END:

叔齊。開元時擢書判拔萃科。¶ 

** 對父在凶門判¶ 
:PROPERTIES:
:TITID: QTWTIT08476
:PERSID: QTWAUT0952
:END:

** 　乙父在喪母立凶門或告一家不合二門乙訴云虞而無主以重當輕¶ 
:PROPERTIES:
:TITID: QTWTIT08476
:PERSID: QTWAUT0952
:END:

陟屺纏哀。終天永慕。形神訾毀。有切於何曾。流慟傷神。詎慚於吳隱。於是牛山卜兆。魚岫開塋。帝軒轅之乘龍。衣冠作。王子晉之御鶴。劒舄成墳。因班牛而動祥。樹石馬而旌貺。既而元門告掩。丹旐云飛。聊申虞祀之儀。方則夏殷之禮。立主之義。自有常條。以重當輕。終乖禮式。既無虧越。何爽公途。¶ 

* 裴廣¶ 
:PROPERTIES:
:PERSID: QTWAUT0953
:END:

廣。開元時擢書判拔萃科。¶ 

** 對父在凶門判¶ 
:PROPERTIES:
:TITID: QTWTIT08477
:PERSID: QTWAUT0953
:END:

** 　乙父在喪母立凶門或告一家不合二門乙訴云虞而無主以重當輕¶ 
:PROPERTIES:
:TITID: QTWTIT08477
:PERSID: QTWAUT0953
:END:

仁焉而終。智焉而死。九原悽愴。寧聞可作之期。千日荒涼。徒結有涯之恨。乙以悲深厚地。痛結終天。充窮於溢米之¶ 
<pb:NFKB_QTW_p0401-26a>
晨。荼毒於寢苫之日。青烏襲吉。巳託萬家之地。白鶴飛來。俄聞再奠之禮。所以表斯廬位。設彼銘旌。佇馴獸之見遊。希祥禽之或至。言申陟屺之戀。再寫循陔之悲。既結歎於生靈。實無慚於死孝。或人言告。未可依憑。哀敬之心。理在矜察。審慎之典。必藉平反。淫濫儻行。手足無措。既非月之無失。何如霜之可繩。¶ 

